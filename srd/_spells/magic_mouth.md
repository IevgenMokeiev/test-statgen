---
category: spells
layout: page
tag: Ілюзія
level: 2
classes: bard, wizard
title: Магічні вуста [Magic Mouth]
---

_Ілюзія, 2 рівень (ритуал); бард, чарівник_    
**Час створення:** 1 хвилина    
**Відстань:** 30 футів    
**Складові:** В, С, М (шматочок медового стільника та нефритовий пил вартістю щонайменше 10 зм, який поглинається чарами)    
**Тривалість:** Доки не розвіють.    

Ви прищеплюєте повідомлення до предмета в межах відстані, повідомлення, яке промовляється, коли виконується задана умова. Виберіть предмет, який ви можете бачити в межах відстані і який не тримає при собі інша істота. Потім промовте повідомлення, яке повинне містити 25 слів або менше, хоча воно може бути доставлене упродовж 10 хвилин. Нарешті, визначте обставини, які призведуть до спрацювання чарів та доставлять повідомлення.    

Коли ці обставини настають, на предметі з'являються магічні вуста, і предмет цитує повідомлення вашим голосом та з тією ж гучністю, що й ви. Якщо предмет, який ви вибрали, має рот або щось подібне до рота (наприклад, рот статуї), магічні вуста з'являються там, і здається, що слова виходять із рота предмета. Коли ви створюєте чари, ви можете завершити чари після доставки повідомлення, або вони можуть тривати й повторювати повідомлення щоразу, коли виконуються задані умови.    

Обставини спрацювання чарів можуть бути узагальнені або деталізовані, як ви вважаєте за потрібне, хоча вони повинні ґрунтуватися на візуальних та голосових умовах, які настають у межах 30 футів навколо предмета. Наприклад, ви можете налаштувати уста говорити, коли будь-яка істота наближається менш як на 30 футів до предмета, або коли дзвенить срібний дзвоник на відстані 30 футів від нього. 
