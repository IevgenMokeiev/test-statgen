---
category: spells
layout: page
tag: Перетворення
level: 6
classes: sorcerer, wizard
title: Розщеплення [Disintegrate]
---

_Перетворення, 6 рівень; заклинач, чарівник_     
**Час створення:** 1 дія    
**Відстань:** 60 футів    
**Складові:** В, С, М (магнетит і дрібка пилу)    
**Тривалість:** Миттєво    

Тонкий зелений промінь вилітає з вашого вказівного пальця в ціль, яку ви можете бачити в межах відстані. Ціллю може бути істота, предмет або творіння магічної енергії, наприклад, стіна, створена чарами **_стіна енергії_**.    

Істота, на яку націлені ці чари, повинна зробити рятівний кидок Спритності. У разі невдачі ціль отримує 10к6+40 ушкоджень чистою енергією. Якщо пункти здоров'я цілі знижуються до 0, вона розщеплюється.    

Розщеплена істота і все, що при ній було, крім магічних предметів, перетворюється на купу дрібного сірого пороху. Таку істоту можливо повернути до життя лише за допомогою чарів **_істинне воскресіння_** або **_бажання._**    

Ці чари автоматично розщеплюють немагічні предмети, чий розмір Великий або менший, та утворення із магічної енергії. Якщо ціль є предметом, чий розмір Величезний або більший, або творінням чистої енергії, ці чари розщеплюють частину цілі завбільшки як 10-футовий куб. Ці чари не діють на магічні предмети.   

**На вищих рівнях.** Коли ви створюєте ці чари з використанням чарунки 7-го рівня або вищої, ушкодження зростають на 1к10 за кожну чарунку вище шостої.
