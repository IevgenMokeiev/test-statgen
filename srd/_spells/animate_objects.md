---
category: spells
layout: page
tag: Перетворення
level: 5
classes: bard, sorcerer, wizard
title: Оживлення предметів [animate objects]
---
_Перетворення, 5 рівень; бард, заклинач, маг_ 
**Час створення::** 1 дія   
**Відстань:** 120 футів   
**Складові:** В, С   
**Тривалість:** Концентрація, до 1 хвилини  

Предмети оживають за вашою командою. Виберіть  до 10 немагічних предметів у межах відстані, які ніхто не несе і не носить. Цілі серерднього розміру вважаються двома предметами, цілі великого розміру - чотирма предметами, цілі величезного розміру вважаються вісьмома предметами. Ви не можете оживити предмет, розмір якого більший за "величезний". Кожна ціль оживає і стає істотою під вашим контролем, доки тривають чари або доки їхні пункти здоров'я не зменшаться до 0.   
Бонусною дією ви можете віддати ментальний наказ створеній цими чарами істоті, якщо істота перебуває у межах 500 футів від вас (якщо ви контролюєте кількох істот, ви можете наказувати будь-якій із них або всім одночасно, віддаючи кожній істоті той самий наказ). Ви вирішуєте, яку дію виконуватиме істота і куди вона рухатиметься у свій наступний хід, або ж ви можете віддати загальний наказ, наприклад, вартувати певну кімнату або коридор. Якщо ви не віддаєте наказів, істота тільки захищається від ворожих істот. Щойно віддано наказ, істота продовжує виконувати його, поки задачу не буде виконано.  
### Статистика оживлених предметів

| Розмір | ПЗ | КЗ | Сил | Спр | Атака                      |
|--------|----|----|-----|-----|----------------------------|
| Крихітний | 20 | 18 | 4   | 18  | +8 до влучання, 1к4 + 4 пошкоджень  |
| Малий  | 25 | 16 | 6   | 14  | +6 до влучання, 1к8 + 2 пошкоджень  |
| Середній | 40 | 13 | 10  | 12  | +5 до влучання, 2к6 + 1 пошкоджень  |
| Великий  | 50 | 10 | 14  | 10  | +6 до влучання, 2к10 + 2 пошкоджень |
| Величезний   | 80 | 10 | 18  | 6   | +8 до влучання, 2к12 + 4 пошкоджень |

Оживлений предмет - це конструкт із КЗ, пунктами здоров'я, атаками, Силою та Спритністю, визначеними його розміром. Його Статура складає 10, Інтелект та Мудрість 3, а Харизма складає 1. Його швидкість 30 футів; якщо у предмета немає ніг або інших кінцівок, які він міг би використовувати для пересування, він натомість має швидкість польоту 30 футів і може зависати. Якщо цей предмет надійно прикріплений на поверхні більшого предмтеа, наприклад, ланцюг, прикручений до стіни, його швидкість дорівнює 0. Він має сліпий зір із радіусом 30 футів, і не бачить далі цієї відстані. Коли пункти здоров'я оживленого предмета знижуються до 0, він повертається до початкової форми, і будь-які надмірні пошкодження також переносяться на початкову форму предмета.  

Якщо ви наказуєте предмету атакувати, він виконує одиничну атаку ближнього бою проти істоти в межах 5 футів від себе. Він завдає удару із бонусом атаки та дробильними пошкодженнями, визначеними його розміром. Майстер може постановити, що конкретний предмет завдає колоті або рубані пошкодження на основі його форми.  

**На виших рівнях.** Коли ви створюєте ці чари з використанням чарунки 6 рівня або вищої, ви можете оживляти два додаткові предмети за кожну чарунку вище п'ятої.
