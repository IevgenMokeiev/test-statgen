---
category: spells
layout: page
tag: Перешкоджання
level: 9
classes: wizard
title: Веселкова стіна [Prismatic Wall]
---

_Перешкоджання, 9 рівень; чарівник_    
**Час створення:** 1 дія    
**Відстань:** 60 футів    
**Складові:** В, С    
**Тривалість:** 10 хвилин    

Мерехтлива, різнокольорова площина світла утворює вертикальну непрозору стіну - до 90 футів завдовжки, 30 футів заввишки та 1 дюйм завтовшки - із центром у точці, яку ви можете бачите в межах відстані. На противагу, ви можете згорнути стіну в сферу із діаметром до 30 футів, із центром у вибраній вами точці в межах відстані. Стіна залишається на місці, поки діють чари. Якщо ви розміщуєте стіну так, що вона проходить крізь простір іншої істоти, чари провалюються, і ваша дія та чарунка витрачені.    

Стіна випромінює яскраве світло на відстані 100 футів та тьмяне світло на додаткові 100 футів. Ви та істоти, яких ви визначаєте під час чарування, можуть проходити крізь стіну та залишатися поблизу неї неушкодженими. Якщо інша істота, яка може бачити стіну, переміщується в межах 20 футів від неї чи починає там свій хід, істота повинна зробити рятівний кидок Статури, або стане осліпленою на 1 хвилину.    

Стіна складається із семи шарів, кожен іншого кольору. Коли істота намагається доторкнутися до стіни чи пройти крізь неї, вона робить це по одному шару стіни за раз. Коли істота проходить чи торкається кожного шару, вона повинна зробити рятівний кидок Спритності, або буде під впливом властивостей шару, як описано далі.    

Стіну можна зруйнувати, також по одному шару за раз, по порядку від червоного до фіолетового, відповідно до особливостей кожного шару. Коли шар зруйновано, він залишається таким на час дії чарів. **Жезл скасування** руйнує **_Веселкову стіну_**, але **_антимагічна сфера_** не впливає на неї.    

**1. Червоний.** Ціль отримує 10к6 ушкоджень вогнем у разі невдачі, або половину цих ушкоджень за умови успіху. Поки цей шар на місці, немагічні далекобійні атаки не можуть пройти крізь стіну. Шар можна зруйнувати, завдавши йому щонайменше 25 ушкоджень холодом.    

**2. Помаранчевий.** Ціль отримує 10к6 ушкоджень кислотою у разі невдачі, або половину цих ушкоджень за умови успіху. Поки цей шар на місці, магічні далекобійні атаки не можуть пройти крізь стіну. Шар руйнується від сильного вітру.    

**3. Жовтий.** Ціль отримує 10к6 ушкоджень блискавкою у разі невдачі, або половину цих ушкоджень за умови успіху. Шар можна зруйнувати, завдавши йому щонайменше 60 ушкоджень чистою енергією.    

**4. Зелений.** Ціль отримує 10к6 ушкоджень отрутою у разі невдачі, або половину цих ушкоджень за умови успіху. Чари **_створення проходу_** або інші чари цього або вищого рівня, які можуть відкрити портал у твердій поверхні, руйнують цей шар.    

**5. Синій.** Ціль отримує 10к6 ушкоджень холодом у разі невдачі, або половину цих ушкоджень за умови успіху. Шар можна зруйнувати, завдавши йому щонайменше 25 ушкоджень вогнем.    

**6. Індиго.** У разі невдачі ціль скута. Потім вона повинна робити рятівні кидки Статури в кінці кожного свого ходу. Якщо вона робить три успішні ряткидки, чари завершуються. Якщо вона провалює ряткидки тричі, то назавжди перетворюється на камінь і стає скам'янілою. Успіхи та невдачі не повинні бути послідовними; відстежуйте і ті, й інші, поки ціль не набере три однакові. Поки цей шар існує, чари не можуть пройти крізь стіну. Цей шар можна зруйнувати яскравим світлом від чарів **_денне світло_** чи подібними такого ж або вищого рівня.    

**7. Фіолетовий.** У разі невдачі ціль осліплена. Вона повинна зробити рятівний кидок Мудрості на початку вашого наступного ходу. Успішний ряткидок завершує сліпоту. Якщо ряткидок невдалий, істота переноситься на інший план існування за вибором Майстра, і більше не є осліпленою. (Як правило, істота, що не є на своєму рідному плані, виганяється додому, тоді як інші істоти зазвичай викидаються на Астральний або Етерний план). Цей шар можна знищити чарами **_розвіювання магії_** або подібними чарами такого ж або вищого рівня, що можуть завершити чари чи магічні ефекти. 
