---
category: spells
layout: page
tag: Перешкоджання
level: 3
classes: bard, cleric, wizard
title: Охоронний символ [Glyph of Warding]
---

_Перешкоджання, 3 рівень; бард, клірик, чарівник._  
**Час створення:** 1 година    
**Відстань:** Дотик    
**Складові:** В, С, М (ладан і подрібнений в порошок діамант ціною мінімум 200 зм, які поглинаються чарами)    
**Тривалість:** До розвіювання або спрацювання    

Коли ви створюєте ці чари, ви надписуєте символ, який шкодить іншим істотам, або на поверхні (наприклад, на столі або частині підлоги чи стіни), або всередині предмета, який можна зачинити (наприклад, в книзі, на сувої або у скрині зі скарбами), щоб приховати цей символ. Якщо ви вибираєте поверхню, то символ може покривати площу не більше 10 футів в діаметрі. Якщо ви обираєте предмет, він мусить залишатися на своєму місці; якщо предмет перенести далі 10 футів від місця, де ви створюєте ці чари, символ руйнується, і чари закінчуються без спрацювання.    

Символ майже непомітний і вимагає успішної перевірки Інтелекту (Розслідування) проти КС ваших чарів.    

Ви визначаєте умови спрацювання символа, коли створюєте ці чари. Для символів, вирізаних на поверхні, найбільш типові тригери включають дотик або ставання на символ, видалення предмета, який його накривав, наближення на певну відстань до символа чи маніпуляції з предметом, на якому нанесено символ. Для символів, надписаних всередині предмета, найпоширеніші тригери включають відкривання предмета, наближення на певну відстань до предмета, бачення або читання символа. Щойно символ спрацював, ці чари закінчуються.    

Ви можете удосконалити тригер так, щоб чари спрацьовували тільки при певних умовах або відповідно до фізичних характеристик (таких як зріст або вага), типу істоти (наприклад, може бути встановлено захист проти аберацій або дроу), чи світогляду. Ви також можете встановити умови для істот, на яких символ не спрацьовуватиме, наприклад, тих, хто скаже певний пароль.    

Коли ви наносите символ, виберіть **вибухові руни** або **символ чарів**.    

**Вибухові руни.** Під час спрацювання символ вибухає магічною енергією у сферу діаметром 20 футів, із центром на символі. Ця сфера поширюється, огинаючи кути. Кожна істота в області повинна здійснити рятівний кидок Спритності. Істота отримує 5к8 ушкоджень кислотою, холодом, вогнем, блискавкою або громом у разі невдачі (ви вибираєте під час створення символа) або половину цих ушкоджень за умови успіху.    

**Символ чарів.** Ви можете вкласти у символ підготовлені чари 3 або нижчого рівня, чаруючи їх як частину створення символа. Чари повинні націлюватися на одну істоту або на область. Вкладені в символ чари не мають миттєвого ефекту, коли створені таким чином. Коли символ спрацьовує, створюються вкладені чари. Якщо чари мають ціль, ціллю є істота, яка спровокувала символ. Якщо чари впливають на область, ця область має центр на цій істоті. Якщо чари прикликають ворожих істот чи створюють шкідливі предмети або пастки, вони з'являються так близько, як можливо, біля порушника, та атакують його. Якщо чари вимагають концентрації, вони існують до кінця їхньої повної тривалості.  

**На вищих рівнях.** Коли ви створюєте ці чари з використанням чарунки 4 рівня або вищої, ушкодження від символа **вибухових рун** зростають на 1к8 за кожну чарунку вище третьої. Якщо ви створюєте **символ чарів**, то можете вкласти в нього чари аж до того рівня, чарунку якого ви використовуєте для **_охоронного символа._** 
