---
category: spells
layout: page
tag: Перетворення
level: 9
classes: druid, wizard
title: Перекидання [Shapechange]
---

_Перетворення, 9 рівень; друїд, маг_    
**Час створення:** 1 дія    
**Відстань:** Дотик    
**Складові:** В, С, М (нефритовий вінець вартістю щонайменше 1500 зм, який ви повинні вдягнути собі на голову, перш ніж створювати чари)    
**Тривалість:** Концентрація, до 1 години    

Ви перекидаєтеся на іншу істоту на час дії чарів. Нова форма може бути будь-якою істотою, чий клас небезпеки дорівнює вашому рівню або нижчий за нього. Істота не може бути конструктом або невмерлим, і ви мусите побачити таку істоту принаймні один раз. Ви перекидаєтеся на посередній екземпляр такої істоти, такий, що не має жодних класових рівнів чи особливості Чарування.    

Ваша ігрова статистика замінюється на статистику вибраної істоти, хоча ви зберігаєте свій світогляд та значення Інтелекту, Мудрості та Харизми. Ви також зберігаєте усі свої навички й опановані ряткидки на додачу до тих, які має істота. Якщо істота має такий самий досвід, як і ви, але її показники вищі, ніж ваші, використовуйте бонуси цієї істоти замість власних. Ви не можете користуватися легендарними діями чи діями лігва нової форми.    

Ви отримуєте пункти здоров'я та кістки здоров'я нової форми. Коли ви повертаєтеся до нормальної форми, ви також відновлюєте ті пункти здоров'я, які мали до перетворення. Якщо перетворення сталося унаслідок зниження пунктів здоров'я до 0, усі надмірні ушкодження переходять до нормальної форми. Поки надмірні ушкодження не знижують ваші нормальні пункти здоров’я до нуля, ви не непритомні.    

Ви зберігаєте привілеї будь-яких особливостей свого класу, раси та інших джерел, і ви можете використовувати їх за умови, що нова форма здатна це робити. Ви не можете користуватися жодними спеціальними чуттями (наприклад, темним зором), хіба що ваша нова форма також має це чуття. Ви можете говорити, лише якщо істота може говорити нормально.    

Коли ви перекидаєтеся, то вибираєте, чи ваше спорядження впаде на землю, чи зіллється з вашою новою формою, чи й у новій формі залишиться вдягненим. Вдягнене спорядження працює як звичайно. Майстер визначає, чи дієво для нової форми носити предмети спорядження, залежно від форми та розміру істоти. Ваше спорядження не змінює ані форму, ані розмір для нової форми, і будь-яке спорядження, яке ця нова форма не може вдягнути, повинно або залишитися на землі, або злитися з новою формою. Спорядження, що злилося, не діє в цьому стані.    

Поки діють чари, ви можете використати дію, щоб набрати іншої форми, дотримуючись тих самих обмежень та правил, що й для початкової форми, з одним винятком: якщо ваша нова форма має більше пунктів здоров'я, ніж ваша поточна, ваші пункти здоров'я зберігають своє поточне значення. 
