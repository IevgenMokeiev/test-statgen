---
category: spells
layout: page
tag: Втілення
level: 3
classes: druid, ranger
title: Стіна вітрів [Wind Wall]
---

_Втілення, 3 рівень; друїд, рейнджер_    
**Час створення:** 1 дія    
**Відстань:** 120 футів    
**Складові:** В, С, М (крихітне віяло і пір'їна екзотичного походження)    
**Тривалість:** Концентрація, до 1 хвилини    

Стіна сильного вітру піднімається з землі у вибраній вами точці в межах відстані. Ви можете зробити стіну до 50 футів завдовжки, 15 футів заввишки та 1 фут завтовшки. Ви можете сформувати стіну як завгодно, за умови, що вона утворює один суцільний шлях уздовж землі. Стіна існує, поки діють чари.    

Коли стіна з'являється, кожна істота в її області повинна зробити рятівний кидок Сили. Істота отримує 3к8 дробильних ушкоджень у разі невдачі або половину цих ушкоджень за умови успіху.    

Сильний вітер стримує туман, дим та інші гази. Летючі істоти, чий розмір Малий або менший, та предмети не можуть пройти крізь цю стіну. Пухкі, легкі матеріали, що потрапили в стіну, летять угору. Стріли, болти та інші звичайні снаряди, випущені в цілі за стіною, відбиваються вгору й автоматично промахуються. (Валуни, пожбурені велетами чи облоговими машинами, та подібні снаряди, не піддаються цьому впливу). Істоти в газоподібній формі, не можуть пройти крізь стіну. 
