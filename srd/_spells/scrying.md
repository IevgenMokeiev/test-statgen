---
category: spells
layout: page
tag: Віщування
level: 5
classes: bard, cleric, druid, warlock, wizard
title: Стеження [Scrying]
---

_Віщування, 5 рівень; бард, клірик, друїд, чаклун, чарівник_   
**Час створення:** 10 хвилин    
**Відстань:** На себе    
**Складові:** В, С, М (осередок магії вартістю щонайменше 1000 зм, наприклад, кришталева куля, срібне дзеркало, чи наповнена святою водою купіль)    
**Тривалість:** Концентрація, до 10 хвилин   

Ви можете бачити й чути конкретну істоту за вашим вибором, яка є на тому самому плані існування, що й ви. Ціль повинна зробити рятівний кидок Мудрості, складність якого змінюється залежно від того, як добре ви знаєте ціль та який ступінь фізичного зв'язку маєте до неї. Якщо ціль знає, що ви створюєте ці чари, вона може добровільно провалити рятівний кидок, якщо хоче, щоб за нею спостерігали.  

| Знайомство                                                | Модифікатор ряткидка |
| --------------------------------------------------------- | -------------------- |
| З других рук (ви чули про ціль)                           | +5                   |
| З перших рук (ви зустрічали ціль)                         | 0                    |
| Знайомі (ви добре знаєте ціль)                            | -5                   |


| Зв'язок                                                   | Модифікатор ряткидка |
| ---------------------------------------------------       | ---------------      |
| Подібність або зображення                                 | -2                   |
| Власність чи одяг                                         | -4                   |
| Частина тіла, локон волосся, уламок нігтя чи щось подібне | -10                  |

Якщо ряткидок успішний, ціль не підпадає під вплив, і ви не можете використати ці чари проти неї знову в наступні 24 години.  
    
У разі невдачі чари створюють невидимий сенсор у межах 10 футів від цілі. Ви можете бачити та чути крізь цей сенсор, ніби перебуваєте там особисто. Сенсор переміщується разом із ціллю, залишаючись у межах 10 футів, поки діють чари. Істота, що може бачити невидимі предмети, бачить сенсор як cяючу кулю розміром із ваш кулак.    

Замість націлювання на істоту ви можете вибрати ціллю цих чарів розташування, яке бачили раніше. Коли ви робите так, сенсор з'являється в цьому розташуванні й не переміщується. 
