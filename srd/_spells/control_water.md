---
category: spells
layout: page
tag: Перетворення
level: 4
classes: cleric, druid, wizard
title: Контроль води [Control Water]
---

_Перетворення, 4 рівень; друїд, клірик, маг_    
**Час створення:** 1 дія    
**Відстань:** 300 футів    
**Складові:** В, С, М (крапля води та дрібка пилу)    
**Тривалість:** Концентрація, до 10 хвилин     

Поки чари не закінчаться, ви контролюєте будь-яку вільну воду в межах вибраної вами області, яка має вигляд куба з ребром до 100 футів. Ви можете обрати будь-який із перелічених далі ефектів, коли створюєте ці чари. Дією у свій хід ви можете повторити той самий ефект або вибрати інший.    

**Повінь.** Ви спричиняєте підняття рівня всієї наявної води в цій області на висоту до 20 футів. Якщо ця зона має берег, вода переливається на суху землю.    
Якщо ви вибираєте область у великому масиві води, то створюєте 20-футову хвилю, що рухається з одного кінця області до іншого й розбивається там. Хвиля переносить на інший бік будь-який транспорт, що опинився на її шляху, якщо його розмір Величезний або менший. Будь-який транспорт, що має розмір Величезний або менший, має 25-відсотковий шанс перекинутися від удару хвилі.    
Рівень води залишається піднятим, поки чари не закінчаться, або поки ви не виберете інший ефект. Якщо цей ефект спричинив хвилю, вона повторюється на початку вашого наступного ходу, поки діє ефект повені.    

**Розділення води.** Ви спричиняєте розділення води та створення проходу в межах області. Прохід розширюється по області дії чарів, і розділена вода формує стіни з обох боків. Прохід залишається, поки не закінчаться чари, або поки ви не виберете інший ефект. Потім вода повільно заповнює прохід протягом наступного раунду до відновлення нормального рівня.    

**Поворот течії.** Ви спричиняєте зміну руху води, яка тече в області, в обраному вами напрямку, навіть якщо вода повинна текти через перешкоди, вгору по стінах або в інших малоймовірних напрямках. Вода в області рухається, як ви її спрямовуєте, але відновлює свій рух відповідно до умов місцевості, щойно вийде за межі області дії чарів. Вода продовжує рухатися у вибраному вами напрямку, поки чари не закінчаться, або поки ви не виберете інший ефект.    

**Водоверть.** Цей ефект вимагає наявність масиву води принаймні у межах 50-футового куба і завглибшки 25 футів. Ви спричиняєте формування водоверті в центрі області. Водоверть формує вир шириною від 5 футів в основі до 50 футів на вершині та висотою 25 футів. Будь-яка істота чи предмет у воді та в межах 25 футів від виру притягується до нього на 10 футів. Істота може відплисти від виру, здійснивши перевірку Сили (Атлетика) проти КС ваших чарів.    
Коли істота вперше потрапляє у вир у свій хід або починає хід там, то мусить здійснити рятівний кидок Сили. У разі невдачі вона отримує 2к8 дробильних ушкоджень і затягується у вир до закінчення чарів. У разі успішно ряткидка істота отримує половину ушкоджень і не затягується у вир. Затягнена виром істота може використати свою дію, щоб спробувати виплисти, як описано вище, проте має перешкоду на перевірку Сили (Атлетика), щоб це здійснити.    
Коли вперше за хід предмет потрапляє у вир, він отримує 2к8 дробильних ушкоджень; вони повторюються кожен раунд, поки предмет знаходиться у вирі. 
