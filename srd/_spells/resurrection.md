---
category: spells
layout: page
tag: Некромантія
level: 7
classes: bard, cleric
title: Воскресіння [Resurrection]
---

_Некромантія, 7 рівень; бард, клірик_   
**Час створення:** 1 година    
**Відстань:** Дотик    
**Складові:** В, С, М (діамант вартістю мінімум 1000 зм, який поглинається чарами)    
**Тривалість:** Миттєво  

Ви торкаєтеся мертвої істоти, яка померла не давніше, ніж століття тому, не від старості та не є невмерлою. Якщо її душа вільна і згодна, ціль повертається до життя з усіма своїми пунктами здоров'я.  

Ці чари нейтралізують будь-яку отруту та виліковують звичайні хвороби, від яких істота страждала на час смерті. Але ці чари, однак, не видаляють магічні хвороби, прокляття та подібні ефекти; якщо їх не прибрати до створення чарів, ці ефекти починають діяти, коли істота повертається до життя.    

Ці чари закривають усі смертельні рани і відновлюють втрачені частини тіла.    

Повернення з мертвих є випробуванням. Ціль отримує штраф -4 до всіх кидків атаки, рятівних кидків та перевірок здібностей. Кожен раз, як вона завершує тривалий відпочинок, значення штрафу зменшується на 1, поки він не мине.    

Створення цих чарів, щоб відновити життя істоти, яка померла один рік тому або давніше, значно вас напружує. Поки ви не завершите тривалий відпочинок, ви не можете створювати чари й маєте перешкоду на всі кидки атаки, перевірки здібностей і рятівні кидки. 
