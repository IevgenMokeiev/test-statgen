---
category: spells
layout: page
tag: Перетворення
level: 6
classes: druid, sorcerer, wizard
title: Рух землі [Move Earth]
---

_Перетворення, 6 рівень; друїд, заклинач, маг_    
**Час створення:** 1 дія    
**Відстань:** 120 футів    
**Складові:** В, С, М (залізне лезо і маленька торбинка, наповнена мішаниною грунтів - глиною, суглинком і піском)    
**Тривалість:** Концентрація, до 2 годин    

В межах відстані виберіть область місцевості зі стороною не більше 40 футів. Ви можете змінити форму грязюки, піску чи глини в цій області будь-яким способом, як бажаєте, на час дії чарів. Ви можете підняти або знизити висоту області, створити або засипати траншею, звести або зрівняти стіну або сформувати стовп. Ступінь будь-яких таких змін не може перевищувати половини найбільшого розміру області. Отже, якщо ви впливаєте на квадрат розміром 40 футів, ви можете створити стовп заввишки до 20 футів, підняти або знизити висоту квадрата до 20 футів, вирити траншею глибиною до 20 футів тощо. Для виконання цих змін потрібно 10 хвилин.    

У кінці кожних 10 хвилин, які ви витрачаєте на концентрацію на чарах, ви можете вибрати нову ділянку місцевості для впливу.    

Оскільки трансформація рельєфу відбувається повільно, істоти в цій області зазвичай не можуть потрапити в пастку або поранитися через рух землі.    

Ці чари не можуть взаємодіяти із природним каменем чи кам'яними будівлями. Скелі та споруди зсуваються відповідно до нової місцевості. Якщо те, як ви формуєте рельєф, зробить будівлю нестійкою, вона може зруйнуватися.    

Так само ці чари не впливають безпосередньо на ріст рослин. Зрушена земля переносить із собою будь-які рослини.
