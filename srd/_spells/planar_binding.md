---
category: spells
layout: page
tag: Перешкоджання
level: 5
classes: bard, cleric, druid, wizard
title: Планарне поневолення [Planar Binding]
---

_Перешкоджання, 5 рівень; бард, друїд, маг, клірик_   
**Час створення:** 1 година    
**Відстань:** 60 футів    
**Складові:** В, С, М (дорогоцінний камінь вартістю принаймні 1000 зм, який поглинається чарами)    
**Тривалість:** 24 години   

За допомогою цих чарів ви намагаєтеся змусити небожителя, елементаля, фею чи погань виконувати вашу волю. Ця істота має бути в межах дії чарів протягом усього часу створення. (Зазвичай істоту спершу прикликають у центр інвертованого магічного кола, щоб утримувати її в пастці під час створення чарів). Після завершення чарування ціль повинна зробити рятівний кидок Харизми. У випадку провалу істота мусить служити вам протягом тривалості чарів. Якщо істоту було прикликано або створено іншими чарами, тривалість тих чарів подовжується відповідно до тривалості цих чарів.  

Підкорена істота повинна коритися вашим командам, наскільки це можливо. Ви можете змусити істоту супроводжувати вас у пригоді, охороняти місце або доставити повідомлення. Істота чітко виконує ваші накази, однак, якщо вона налаштована вороже до вас, то шукатиме способу використати ваші слова проти вас. Якщо істота повністю виконає ваші вказівки до закінчення дії чарів, вона переміститься до вас аби повідомити про цей факт, якщо ви обоє знаходитеся на тому самому плані існування. Якщо ви перебуваєте на іншому плані, істота повертається до місця, де ви підкорили її, і залишається там, доки дія чарів не закінчиться.  

**На вищих рівнях.** Коли ви створюєте ці чари за допомогою чарунки вищого рівня, тривалість збільшується до 10 днів з 6-го рівня, ддо 30 днів — з чарункою 7-го рівня, до 180 днів — з чарункою 8-го рівня, і до року з одним днем — з чарункою 9-го рівня.
