---
category: spells
layout: page
tag: З'явлення
level: 9
classes: cleric, sorcerer, wizard
title: Брама [Gate]
---

_З'явлення, 9 рівня; клірик, заклинач, маг_    
**Час створення:** 1 дія    
**Відстань:** 60 футів    
**Складові:** В, С, М (діамант вартістю не менше 5000 зм)    
**Тривалість:** Концентрація, до 1 хвилини    

Ви являєте портал, що пов'язує вільний простір, який ви можете бачити в межах відстані, із точним розташуванням на іншому плані існування. Портал є круглим отвором, який ви можете розтягнути від 5 до 20 футів у діаметрі. Ви можете спрямувати портал у будь-якому напрямку за власним вибором. Портал існує, поки діють чари.    

Портал має передній та задній бік на кожному з планів, де з'являється. Подорож крізь портал можлива тільки шляхом переміщення через його передній бік. Усе, що так вчиняє, миттєво переноситься на інший план, з’являючись у вільному просторі, найближчому до порталу.    

Божества та інші планарні правителі можуть запобігти відкриттю порталів, створених цими чарами, у своїй присутності чи будь-де в їхніх доменах.  

Коли ви створюєте ці чари, ви можете назвати ім'я конкретної істоти (псевдонім, титул чи прізвисько не спрацюють). Якщо ця істота перебуває на плані, відмінному від того, на якому перебуваєте ви, портал відкривається в безпосередній близькості від названої істоти та притягує істоту крізь себе до найближчого вільного простору з вашого боку порталу. Ви не здобуваєте жодної спеціальної сили над істотою, і вона вільна діяти так, як вважає за необхідне Майстер. Вона може піти геть, атакувати вас або допомогти вам.
