---
category: spells
layout: page
tag: Перешкоджання
level: 9
classes: warlock, wizard
title: Ув'язнення [Imprisonment]
---

_Перешкоджання, 9 рівень; чаклун, чарівник_    
**Час створення:** 1 хвилина    
**Відстань:** 30 футів    
**Складові:** В, С, М (зображення на пергаменті або різьблена статуетка за подобою цілі, а також спеціальна складова, яка змінюється залежно від вибраної вами версії чарів, вартістю принаймні 500 gp за одну кістку здоров'я цілі)    
**Тривалість**: До розвіювання.    

Ви створюєте магічні обмеження, щоб стримувати істоту, яку бачите в межах відстані. Ціль повинна зробити успішний рятівний кидок Мудрості, або буде зв'язана чарами; за умови успіху ціль імунна до цих чарів, якщо ви створите їх знову. Уражена цими чарами істота не потребує дихання, їжі, напоїв, і не старішає. Чари віщування не можуть виявити чи сприймати ціль.    

Коли ви створюєте ці чари, виберіть одну з наступних форм ув'язнення.    

**Поховання.** Ціль похована глибоко під землею у сфері з магічної енергії, яка достатньо велика, щоб вміщувати ціль. Ніщо не може пройти крізь сферу, і жодна істота не може телепортуватися чи використати планарну подорож, аби увійти у сферу чи вийти з неї.    
Спеціальна складова для цієї версії чарів - маленька мітрилова куля.    

**Зв'язування.** Важкі ланцюги, міцно вкорінені в землю, тримають ціль на місці. Ціль скута, поки не завершаться чари, і до цього часу вона не може переміщуватися чи бути переміщеною будь-яким способом.    
Спеціальна складова для цієї версії чарів - це витончений ланцюжок із цінного металу.    

**Огороджена в'язниця.** Чари траспортрують ціль до крихітного напівплану, захищеного від телепортації та планарних подорожей. Напівплан може бути лабіринтом, кліткою, вежею чи якоюсь подібною захищеною структурою чи областю за вашим вибором.    
Спеціальна складова для цієї версії чарів - це мініатюрне представлення в'язниці, зроблене з нефриту.    

**Мінімальне стримування.** Ціль зменшується до висоти в 1 дюйм і стає ув'язненою всередині дорогоцінного каменя або подібного предмета. Світло може нормально проходити крізь цей камінь (дозволяючи цілі бачити все ззовні, а іншим істотам - бачити, що всередині), але ніщо не може пройти наскрізь, навіть шляхом телепортації або планарної подорожі. Дорогоцінний камінь неможливо розрізати чи розбити, поки діють чари.    
Спеціальна складова для цієї версії чарів - великий прозорий дорогоцінний камінь, такий як корунд, діамант або рубін.    

**Сон.** Ціль засинає, і її неможливо розбудити. Спеціальна складова для цієї версії чарів - рідкісні снодійні трави.    

**Завершення чарів.** Під час чарування будь-якої з версії ви можете визначити умови, які змусять чри завершитися та звільнити ціль. Умова може бути конкретною чи приблизною, як вам заманеться, але Майстер повинен погодитися, що ця умова обґрунтована і може бути виконана. Умова може бути заснована на імені, ідентичності чи божестві істоти, але в усьому іншому повинна стосуватися на доступних спостереженню діях або якостях, а не матеріальних цінностях, таких як рівень, клас або пункти здоров'я.    

Чари **_розвіювання магії_** можуть завершити ці чари, лише якщо їх створено чарункою 9 рівня, з націленням на в'язницю або спеціальну складову, що була використана для їх створення.    

Ви можете використати певну спеціальну складову для створення тільки однієї в'язниці одночасно. Якщо ви створюєте чари знову з використанням тієї ж складової, ціль першого чарування негайно звільняється зі свого ув'язнення. 
