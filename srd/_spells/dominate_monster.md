---
category: spells
layout: page
tag: Зачарування
level: 8
classes: bard, sorcerer, warlock, wizard
title: Підкорення монстра [Dominate Monster]
---

_Зачарування, 8 рівень; бард, заклинач, чаклун, маг_     
**Час створення:** 1 дія    
**Відстань:** 60 футів    
**Складові:** В, С    
**Тривалість:** Концентрація, до 1 години    

Ви намагаєтеся взяти під контроль істоту, яку можете бачити в межах відстані. Істота повинна здійснити успішний рятівний кидок Мудрості, або буде причарована вами на час дії чарів.    

Якщо ви або дружні до вас істоти боретеся з нею, істота має перевагу під час рятувального кидка.    

Поки істота причарована, ви маєте з нею телепатичний зв’язок, доки ви обоє перебуваєте на одному плані існування. Ви можете використовувати цей телепатичний зв’язок, щоб віддавати істоті наказ, поки ви притомні (дія не потрібна), і істота робить усе можливе, щоб виконати ваш наказ. Ви можете визначити простий і загальний напрямок дій, наприклад, "Атакуй ту істоту", "Біжи туди" чи "Принеси той предмет". Якщо істота виконує наказ і не отримує від вас наступних вказівок, вона захищається і оберігає себе, наскільки це можливо.    

Ви можете використати свою дію, щоб отримати повний і винятковий контроль над ціллю. До кінця вашого наступного ходу істота виконує лише ті дії, які ви виберете, і не робить нічого, окрім дозволеного вами. Упродовж цього часу ви можете змусити істоту використати реакцію, але для цього ви також повинні використати власну реакцію.    

Кожного разу, коли ціль зазнає ушкоджень, вона робить новий рятівний кидок Мудрості проти ваших чарів. Якщо рятівний кидок успішний, дія чарів закінчується.  

**На вищих рівнях.** Коли ви створюєте ці чари з використанням чарунки 9-го рівня, тривалість концентрації збільшується до 8 годин. 
