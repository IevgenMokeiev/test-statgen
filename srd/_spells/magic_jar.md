---
category: spells
layout: page
tag: Некромантія
level: 6
classes: wizard
title: Магічний слоїк [Magic Jar]
---

_Некромантія, 6 рівень; маг_    
**Час створення:** 1 хвилина    
**Відстань:** На себе    
**Складові:** В, С, М (дорогоцінний камінь, кришталь, релікварій, чи інший прикрашений контейнер вартістю щонайменше 500 зм)    
**Тривалість:** Доки не розвіють    

Ваше тіло впадає в кататонічний стан, а ваша душа залишає його і входить у контейнер, який ви використовуєте в якості матеріальної складової чарів. Поки ваша душа населяє контейнер, ви свідомі свого оточення, так ніби ви займаєте простір контейнера. Ви не можете переміщуватися чи використовувати реакції. Єдина дія, яку ви можете здійснити - це проєктувати свою душу на відстань до 100 зм від слоїка, або повертаючись у своє живе тіло (і завершуючи чари), або намагаючись захопити тіло гуманоїда.    

Ви можете спробувати захопити будь-якого гуманоїда в межах 100 футів від себе, якого ви можете бачити (не діє на істот, захищених чарами **_захист від зла і добра_** чи **_магічне коло_**). Ціль повинна зробити рятівний кидок Харизми. У разі невдачі ваша душа переміщується у тіло цілі, а душа цілі опиняється в пастці у контейнері. У разі успіху ціль опирається вашим спробам захопити тіло, і ви не можете повторити спробу заволодіння нею в наступні 24 години.    

Щойно ви захопили тіло істоти, ви контролюєте його. Ваша ігрова статистика замінюється статистикою істоти, хоча ви зберігаєте свій світогляд та значення Інтелекту, Мудрості й Харизми. Ви зберігаєте привілеї своїх класових особливостей. Якщо ціль має будь-які класові рівні, ви не можете користуватися жодною з особливостей її класів.    

Тим часом душа одержимої вами істоти може сприймати середовище за межами слоїка власними чуттями, але не може переміщуватися чи виконувати будь-які дії.    

Поки ви утримуєте тіло, ви можете використати свою дію, щоб повернутися з цього тіла до контейнера, якщо він залишається в межах 100 футів від вас, та повертаючи душу одержимої істоти до її тіла. Якщо одержиме тіло помирає, поки ви в ньому, істота вмирає, а ви повинні зробити рятівний кидок Харизми проти власного КС чарів. У разі успіху ви повертаєтеся до контейнера, якщо він перебуває у межах 100 футів від вас. В іншому випадку ви вмираєте.    

Якщо контейнер зруйнований або чари завершуються, ваша душа негайно повертається до вашого тіла. Якщо ваше тіло перебуває далі 100 футів від вас, або якщо ваше тіло мертве, коли ви намагаєтеся повернутися в нього, ви вмираєте. Якщо душа іншої істоти перебуває у цьому контейнері, коли він зруйнований, душа цієї істоти повертається до її тіла, якщо її тіло живе й перебуває у межах 100 футів. В іншому випадку ця істота вмирає.    

Коли чари завершуються, слоїк руйнується. 
