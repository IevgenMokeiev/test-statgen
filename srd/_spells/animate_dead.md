---
category: spells
layout: page
tag: Некромантія
level: 3
classes: cleric, wizard
title: Підіймання мерців [animate dead]
---
_Некромантія, 3 рівень; клірик, маг_   
**Час створення:** 1 хвилина   
**Відстань:** 10 футів   
**Складові:** В, С, М (крапля крові, шматочок плоті й дрібка кісткового пороху)    
**Тривалість:** Миттєво  

Ці чари створюють невмерлого служника. Виберіть купу кісток або труп гуманоїда середнього або малого розміру в межах відстані. Ваші чари наповнюють ціль огидною подобою життя, підіймаючи її як невмерлу істоту. Ціль стає скелетом, якщо ви вибрали купу кісток, або зомбі, якщо ви обрали труп (ігрова статистика істоти є у Майстра).    
У кожен свій хід ви можете використати бонусную дію, щоб віддати створеній цими чарами істоті ментальну команду, якщо істота перебуває у межах 60 футів від вас (якщо ви контролюєте кількох істот, ви можете наказувати будь-якій з них або всім одночасно, віддаючи кожній істоті той самий наказ). Ви вирішуєте, яку дію виконуватиме істота і куди вона рухатиметься у свій наступний хід, або ж ви можете віддати загальний наказ, наприклад, вартувати певну кімнату або коридор. Якщо ви не віддаєте наказів, істота тільки захищається від ворожих істот. Щойно віддано наказ, істота продовжує виконувати його, поки задачу не буде виконано.  
Істота залишається під вашим контролем на 24 години, після чого перестає коритися наказам, які ви віддаєте. Щоб підтримувати контроль над істотою на наступні 24 години, ви повинні створити ті самі чари на цю істоту знову, до завершення 24-годинного періоду. Таке використання чарів оновлює ваш контроль щонайбільше над чотирма істотами, створеними цими чарами, замість того, щоб підіймати ще одного мерця.  
**На вищих рівнях.** Коли ви створюєте ці чари з використанням чарунки 4 рівня або вищої, ви підіймаєте або оновлюєте контроль над двома додатковими невмерлими істотами за кожну чарунку вище третьої. Кожна істота має походити з окремого трупа або купи кісток.
