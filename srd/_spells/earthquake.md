---
category: spells
layout: page
tag: Втілення
level: 8
classes: cleric, druid, sorcerer
title: Землетрус [Earthquake]
---

_Втілення, 8 рівень; друїд, заклинач, клірик_    
**Час створення:** 1 дія    
**Відстань:** 500 футів    
**Складові:** В, С, М (дрібка бруду, шматочок каменю і грудочка глини)    
**Тривалість:** Концентрація, до 1 хвилини    

Ви створюєте сейсмічне збурення в точці на землі, яку ви можете бачити в межах відстані. Поки діють чари, сильні поштовхи розколюють ґрунт в межах кола радіусом 100 футів і з центром у тій точці, а також струшують істот і конструкції, які знаходяться на поверхні в тій області.    

Земля в цій області стає важкопрохідною місцевістю. Кожна істота, що підтримує концентрацію, стоячи на землі, мусить зробити рятівний кидок Статури. У разі невдачі концентрація істоти переривається.    

Коли ви створюєте ці чари й у кінці кожного ходу, поки ви концентруєтеся, кожна істота на землі в цій області мусить зробити рятівний кидок Спритності. У разі невдачі істота збита з ніг.    

Ці чари можуть мати додаткові ефекти залежно від поверхні в області, яку визначив майстер.    

**Тріщини.** Тріщини покривають область дії чарів на початку вашого ходу, наступного після створення чарів. В цілому 1к6 таких тріщин відкриваються в місцях, обраних майстром. Кожна має глибину 1к10 × 10 футів, ширину 10 футів і простягається з одного краю області чарів до протилежного. Істота, що стоїть на місці, в якому відкривається тріщина, мусить зробити успішний рятівний кидок Спритності, інакше впаде всередину. Істота, яка зробила успішний ряткидок, переміщується разом із краєм тріщини, коли та відкривається.    

Тріщина, що відкривається під конструкцією, автоматично її руйнує (див. нижче).    

**Конструкції.** Поштовхи завдають 50 дробильних ушкоджень будь-якій конструкції на землі в області, коли ви створюєте ці чари, та на початку кожного вашого ходу, поки чари не завершаться. Якщо пункти здоров'я конструкції знижуються до 0, вона руйнується і потенційно завдає шкоди істотам поряд. Істота в межах відстані, яка дорівнює половині висоти будівлі, мусить здійснити рятівний кидок Спритності. У разі невдачі істота отримує 5к6 дробильних ушкоджень, вона збита з ніг і завалена уламками, що вимагає перевірки Сили (Атлетика) із КС 20 як дії, щоб вибратися. Майстер може встановити КС вищим або нижчим залежно від типу уламків. При успішному ряткидку істота отримує половину ушкоджень, не падає і не опиняється під завалом. 
