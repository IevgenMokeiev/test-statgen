---
category: spells
layout: page
tag: Перетворення
level: 3
classes: cleric, druid
title: Злиття з каменем [Meld into Stone]
---

_Перетворення, 3 рівень (ритуал); клірик, друїд_    
**Час створення:** 1 дія    
**Відстань:** Дотик    
**Складові:** В, С    
**Тривалість:** 8 годин    

Ви входите в кам'яний предмет або поверхню, достатньо велику, щоб повністю вмістити ваше тіло, зливаючи себе та все спорядження, що ви маєте при собі, із каменем на час дії чарів. Використовуючи своє переміщення, ви занурюєтеся в камінь у точці, до якої можете торкнутися. Ваша присутність не залишає видимих слідів і нічого, що можна виявити немагічними чуттями.    

Перебуваючи злитими із каменем, ви не можете бачити, що відбувається ззовні, і всі перевірки Мудрості (Увага), щоб прислухатися до оточення, ви робите з перешкодою. Ви усвідомлюєте плин часу і можете створювати на себе чари, поки перебуваєте в камені. Ви можете використовувати своє переміщення, щоб вийти з каменю, де ви в нього увійшли, і так завершити чари. Ви не можете переміщуватися інакше.    

Незначні фізичні пошкодження каменю не шкодять вам, але його часткова руйнація чи зміна його форми (до межі, коли ви більше не можете повністю в нього вміститися) виганяє вас і завдає вам 6к6 дробильних ушкоджень. Повне знищення каменю (або перетворення в іншу субстанцію) виганяє вас і завдає вам 50 дробильних ушкоджень. Коли вас вигнано, ви збиті з ніг у вільному просторі, найближчому до точки вашого входу в камінь. 
