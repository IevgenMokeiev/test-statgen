---
category: spells
layout: page
tag: Зачарування
level: 8
classes: druid, wizard
title: Антипатія/Симпатія [Antipathy/Sympathy]
---

_Зачарування 8-го рівня; друїд, чарівник_   
**Час створення:** 1 година    
**Відстань:** 60 футів   
**Складові:** В, С, М (шмат галуна, змоченого в оцті, для ефекту **антипатії** або крапля меду для ефекту **симпатії)**   
**Тривалість:** 10 днів  

Ці чари приваблюють або віднаджують істот за вашим вибором. Ви обираєте ціль у межах відстані, предмет або істоту, чий розмір "величезний" або менший, або область розміром не більше 200-футового куба. Після цього вкажіть тип розумної істоти, такої як червоні дракони, гобліни або вампіри. Ви наділяєте ціль аурою, яка або приваблює, або відштовхує вказаних істот на час дії чарів. Виберіть антипатію або симпатію як ефект аури.    

**Антипатія.** Зачарування змушує істоту обраного вами типу відчувати потужне бажання покинути область та уникати цілі. Коли така істота бачить ціль чи опиняється у межах 60 футів від неї, істота повинна зробити рятівний кидок Мудрості, або стане наляканою. Істота залишається наляканою, поки може бачити ціль або поки перебуває у межах 60 футів від неї. Поки істота налякана таким чином, вона повинна використовувати все своє переміщення, щоб рухатися до найближчого безпечного місця, де вона не зможе бачити ціль. Якщо істота переміщується більш як на 60 футів від цілі і не може її бачити, істота більше не налякана, але стає наляканою знову, якщо побачить ціль чи наблизиться до неї менш як на 60 футів.   

**Симпатія.** Зачарування змушує визначених істот відчувати потужне бажання наблизитися до цілі, коли вони опиняються у межах 60 футів від цілі або можуть її бачити. Коли така істота бачить ціль чи переміщується менш як на 60 футів від цілі, істота повинна зробити рятівний кидок Мудрості, або витратити все своє переміщення на кожному зі своїх ходів, щоб увійти в область або переміститися у межі досяжності цілі. Коли істота робить це, вона не може добровільно відійти від цілі.    

Якщо ціль завдає ушкоджень або інакше шкодить враженій істоті, істота під дією чарів може зробити рятівний кидок Мудрості, щоб завершити ефект на собі, як описано далі.    

**Завершення ефекту.** Якщо вражена чарами істота завершує свій хід далі 60 футів від цілі чи не може бачити ціль, істота робить рятівний кидок Мудрості. У разі успішного ряткидка істота позбувається дії чарів і розуміє відчуття відрази чи притягання як магічні. Крім того, істоті під дією чарів дозволяється новий рятівний кидок Мудрості кожні 24 години, поки чари існують.    

Істота, що зробила успішний ряткидок проти ефекту, має імунітет до нього на 1 хвилину, після чого ефект може подіяти на істоту знову. 
