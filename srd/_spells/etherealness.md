---
category: spells
layout: page
tag: Перетворення
level: 7
classes: bard, cleric, sorcerer, warlock, wizard
title: Етерність [Etherealness]
---

_Перетворення, 7 рівень; бард, заклинач, клірик, чарівник, чаклун_     

**Час створення:** 1 дія    
**Відстань:** На себе    
**Складові:** В, С    
**Тривалість:** До 8 годин    

Ви ступаєте у прикордонні регіони Етерного плану, в область, де він накладається на ваш поточний план. Ви залишаєтеся у Прикордонному етері, поки діють чари, або поки ви не використаєте свою дію для завершення чарів. В цей час ви можете рухатися в будь-якому напрямку. Якщо рухаєтеся вгору або вниз, кожен фут переміщення коштує вам два фути. Ви можете бачити й чути план, з якого ви прибули, але там все виглядає сірим, і ви не можете нічого бачити далі 60 футів.    

Поки знаходитеся на Етерному плані, то можете взаємодіяти тільки з істотами на цьому плані, і тільки вони можуть впливати на вас. Істоти, що не перебувать на Етерному плані, не можуть сприймати вас і не можуть взаємодіяти з вами, за винятком спеціальних здатностей чи магії, яка надає таку здатність.    

Ви ігноруєте всі предмети та ефекти, які не є на Етерному плані, і це дозволяє вам рухатися крізь предмети з того плану, звідки ви прибули.    

Коли чари завершуються, ви негайно повертаєтеся на план, звідки прийшли, у простір, який займаєте зараз. Якщо ви перебуваєте у просторі, який зайнятий твердим предметом чи істотою, коли це трапляється, вас негайно викидає до найближчого вільного простору, який ви можете зайняти, і ви отримуєте ушкодження чистою енергією, що дорівнюють відстані у футах, на яку ви перемістилися, помноженій на два.    

Ці чари не діють, якщо ви створили їх, уже перебуваючи в Етерному плані, або у плані, що не має спільного кордону з Етерним, наприклад, перебуваючи на одному із Зовнішніх планів.   

**На вищих рівнях.** Коли ви створюєте ці чари з використанням чарунки 8 рівня або вищої, ви можете націлитися на трьох згодних істот (включно з вами) за кожну чарунку вище сьомої. Істоти повинні бути в межах 10 футів від вас, коли ви створюєте ці чари. 
