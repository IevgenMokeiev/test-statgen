---
category: spells
layout: page
tag: Віщування
level: 2
classes: bard, sorcerer, wizard
title: Виявлення думок [Detect Thoughts]
---

_Віщування, 2 рівень; бард, заклинач, маг_     
**Час створення:** 1 дія    
**Відстань:** На себе    
**Складові:** В, С, М (мідна монета)    
**Тривалість:** Концентрація, до 1 хвилини    

Поки діють чари, ви можете читати думки певних істот. Коли ви створюєте ці чари і потім використовуєте дію в кожен свій хід, поки чари не завершаться, ви можете зосередитися на свідомості будь-якої істоти, яку бачите в межах 30 футів. Якщо вибрана істота має Інтелект 3 або нижче, або якщо вона не може говорити жодною мовою, чари не діють на неї.    

Спочатку ви дізнаєтеся поверхневі думки істоти — що найбільше займає її свідомість у цей момент. Дією ви можете або перевести свою увагу на думки іншої істоти або спробувати зануритися глибше у свідомість тієї самої істоти. Якщо ви занурюєтесь глибше, ціль повинна зробити рятівний кидок Мудрості. У разі невдачі ви здобуваєте розуміння її мотивів (якщо такі є), її емоційний стан і щось, чим найбільше зайнята її свідомість (наприклад, те, що її непокоїть, кохання або ненависть). Якщо рятівний кидок успішний, чари завершуються. У будь-якому випадку ціль знає, що ви досліджували її свідомість, і якщо ви не перемкнули увагу на думки іншої істоти, ця істота може використати дію для зустрічної перевірки Інтелекту проти вас; якщо істота перемагає, чари завершуються.    

Усні питання, поставлені цільовій істоті, природно впливають на хід її думок, тому ці чари надзвичайно ефективні під час допитів.    

Ви також можете використовувати ці чари, щоб виявити присутність розумних істот, яких ви не бачите.    

Коли ви створюєте ці чари або дією під час дії чарів, ви можете спробувати виявити думки в межах 30 футів. Чари можуть пробитися через бар'єри, але їх блокують 2 фути каменю, 2 дюйми будь-якого металу, крім свинцю, або тонкий лист свинцю. Ви не можете виявити істот з Інтелектом 3 або нижче, а також тих, хто не говорить жодною мовою.    

Виявивши присутність істоти таким методом, ви можете читати її думки до кінця дії чарів, як описано вище, навіть якщо ви не бачите цю істоту, але вона повинна бути в межах 30 футів від вас. 
