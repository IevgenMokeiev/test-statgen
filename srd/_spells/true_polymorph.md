---
category: spells
layout: page
tag: Перетворення
level: 9
classes: bard, warlock, wizard
title: Істинне перевтілення [True Polymorph]
---

_Перетворення, 9 рівень; бард, чаклун, чарівник_    
**Час створення:** 1 дія    
**Відстань:** 30 футів    
**Складові:** В, С, М (крапля ртуті, шматок гуміарабіку та струмінець диму)    
**Тривалість:** Концентрація, до 1 години    

Виберіть одну істоту або немагічний предмет, який ви можете бачити в межах відстані. Ви перетворюєте цю істоту на іншу істоту, істоту на предмет, або предмет на істоту (предмет не повинна тримати при собі інша істота). Перетворення триває, поки діють чари, або поки пункти здоров'я цілі не знизяться до 0, або поки ціль не помре. Якщо ви концентруєтеся на чарах їхню повну тривалість, перетворення триває, поки не буде розвіяне.    

Ці чари не впливають на перекиднів чи істот із 0 пунктів здоров'я. Незгодна істота може зробити рятівний кидок Мудрості, і в разі успіху чари не мають впливу на цю істоту.    

**Істоту на істоту.** Якщо ви перетворюєте істоту на інший тип істоти, нова форма може бути будь-якою за вашим вибором, із класом небезпеки, що дорівнює або менший за клас небезпеки цілі (або її рівень, якщо ціль не має класу небезпеки). Ігрова статистика цілі, включно зі значеннями ментальних здібностей, замінюються на значення статистики нової форми. Вона зберігає свій світогляд та особистість.    

Ціль набуває пунктів здоров'я своєї нової форми, і коли вона повертається до нормальної форми, то відновлює ті пункти здоров'я, які мала до перетворення. Якщо перетворення сталося унаслідок зниження пунктів здоров'я до 0, усі надмірні ушкодження переходять до нормальної форми. Поки надмірні ушкодження не знижують нормальні пункти здоров'я істоти до нуля, вона не непритомна.    

Істота обмежена в діях, що може виконувати за природою своєї нової форми, і вона не може говорити, створювати чари чи виконувати будь-які інші дії, що потребують рук або мови, хіба що нова форма здатна на такі дії.    

Спорядження цілі зливається з її новою формою. Істота не може активувати, використовувати, тримати чи якось інакше отримати привілеї від будь-якого свого спорядження.    

**Предмет на істоту.** Ви можете перетворити предмет на будь-який тип істоти, поки розмір істоти не більший за розмір предмета, і клас небезпеки істоти дорівнює 9 або менше. Істота дружня до вас і до ваших супутників. Вона діє в кожен ваш хід. Ви вирішуєте, які дії вона робить та як переміщується. Майстер має статистику істоти та виконує всі її дії та переміщення.    

Якщо чари стають постійними, ви більше не контролюєте цю істоту. Вона може залишитися дружньою до вас, залежно від того, як ви з нею поводилися.    

**Істоту на предмет.** Якщо ви перетворюєте істоту на предмет, вона перетворюється разом із усім, що має при собі. Статистика істоти замінюється статистикою предмета, і коли завершаться чари та вона повернеться до нормальної форми, істота не матиме спогадів про час, проведений у формі предмета. 
