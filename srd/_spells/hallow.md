---
category: spells
layout: page
tag: Втілення
level: 5
classes: cleric
title: Освячення [Hallow]
---

_Втілення, 5 рівень; клірик_    
**Час створення:** 24 години    
**Відстань:** Дотик    
**Складові:** В, С, М (трави, олії та ладан вартістю щонайменше 1000 зм, які поглинаються чарами)    
**Тривалість:** Доки не розвіють    

Ви торкаєтеся точки та наповнюєте область навколо неї святої (або нечестивою) силою. Область може мати радіус до 60 футів, і чари провалюються, якщо радіус включає область, що вже є під ефектом чарів **_освячення_**. Область чарів має наступні ефекти.    

По-перше, небожителі, стихійники, феї, погань і невмерлі не можуть увійти в область, і такі істоти не можуть причарувати, налякати або зробити одержимими істот всередині області. Будь-яка істота, причарована, налякана або одержима таким створінням, перестає бути причарованою, наляканою чи одержимою, коли входить в область. Ви можете виключити один або більше тип істот з цього ефекту.    

По-друге, ви можете прив'язати до області додатковий ефект. Виберіть ефект із наступного списку, або виберіть ефект, запропонований Майстром. Деякі з цих ефектів застосовуються до істот в області; ви можете визначити, чи ефект застосовується до всіх істот, до прихильників певного божества чи лідера, чи істот певного сорту, наприклад, орків або тролів. Коли істота, на яку має подіяти ефект чарів, входить в область уперше за свій хід або завершує там свій хід, вона повинна зробити рятівний кидок Харизми. У разі успіху істота ігнорує додатковий ефект, доки не вийде з області.    

**Відвага.** Уражених істот не можна налякати, поки вони в області.    

**Темрява.** Область наповнює темрява. Нормальне світло, а також магічне світло, створене чарами, рівень яких нижчий за рівень чарунки, якою ви створили ці чари, не можуть освітити область.    

**Денне світло.** Яскраве світло наповнює область. Магічна темрява, створена чарами, рівень яких нижчий, ніж чарунка, яку ви використали для створення цих чарів, не може загасити це світло.    

**Захист від енергії.** Уражені істоти в області мають стійкість до одного типу ушкоджень за вашим вибором, окрім дробильних, колотих чи рубаних.    

**Вразливість до енергії.** Уражені істоти в області мають вразливість до одного типу ушкожень за вашим вибором, окрім дробильних, колотих чи рубаних.    

**Вічний відпочинок.** Мертві тіла, поховані в цій області, неможливо зробити невмерлими.    

**Міжвимірна перешкода.** Уражені істоти не можуть переміщуватися чи мандрувати з використанням телепортації або міжвимірними чи міжплановими способами.    

**Страх.** Уражені істоти налякані, поки перебувають в області.    

**Тиша.** Жоден звук не може вийти з області, і жоден звук не може проникнути всередину.    

**Мови.** Уражені істоти можуть спілкуватися з будь-якими іншими істотами в області, навіть якщо вони не мають спільної мови. 
