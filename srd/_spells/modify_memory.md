---
category: spells
layout: page
tag: Зачарування
level: 5
classes: bard, wizard
title: Зміна спогадів [Modify Memory]
---

_Зачарування, 5 рівень; бард, чарівник_    
**Час створення:** 1 дія    
**Відстань:** 30 футів    
**Складові:** В, С    
**Тривалість:** Концентрація, до 1 хвилини    

Ви намагаєтеся змінити спогади іншої істоти. Одна істота, яку ви можете бачити, повинна зробити рятівний кидок Мудрості. Якщо ви б'єтеся з цією істотою, вона має перевагу на цей рятівний кидок. У разі невдачі ціль стає причарованою вами на час дії чарів. Причарована ціль недієздатна та не усвідомлює свого оточення, хоча досі чує вас. Якщо вона отримує будь-які ушкодження або стає ціллю інших чарів, ваші чари завершуються, і спогади істоти не зазнають змін.    

Поки триває це причарування, ви можете впливати на спогади істоти про подію, яку вона пережила за останні 24 години і яка тривала не довше 10 хвилин. Ви можете назавжди стерти спогади про цю подію, дозволити цілі пригадати подію з ідеальною чіткістю та точними деталями, змінити деталі спогаду про подію, або створити спогади про якусь іншу подію.    

Ви повинні говорити до цілі, щоб описати, як змінилися спогади, і вона повинна бути здатною розуміти вашу мову, аби змінені спогади вкорінилися. Її свідомість заповнює будь-які прогалини в подробицях, що ви описали. Якщо чари завершуються, перш ніж ви завершили опис змінених спогадів, спогади істоти не будуть змінені. В іншому випадку, змінені спогади зберігаються, коли завершуються чари.    

Змінені спогади не обов'язково впливають на поведінку істоти, особливо, якщо спогади суперечать природним нахилам істоти, її світогляду та переконанням. Нелогічні зміни спогадів, наприклад, вживлення спогадів про те, як істота насолоджувалася обливанням кислотою, зникне, можливо, як поганий сон. Майстер може вважати змінені спогади занадто безглуздими, щоб суттєво вплинути на істоту.    

Чари **_зняття прокляття_** чи **_більше відновлення_**, створені на істоту, відновлюють її справжні спогади. **На вищих рівнях.** Якщо ви створюєте ці чари з використанням чарунки 6 рівня або вищої, ви можете змінити спогади цілі про подію, яка відбулася до 7 днів тому (6 рівень), 30 днів тому (7 рівень), 1 рік тому (8 рівень), або в будь-який час у минулому (9 рівень). 
