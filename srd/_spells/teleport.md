---
category: spells
layout: page
tag: З'явлення
level: 7
classes: bard, sorcerer, wizard
title: Телепорт [Teleport]
---
_З'явлення, 7 рівень; бард, заклинач, маг_  
**Час створення:** 1 дія    
**Відстань:** 10 футів    
**Складові:** В    
**Тривалість:** Миттєва  

Ці чари миттжво переносять вас та до 8 згодних істот за вашим вибором, котрих ви можете бачити в межах відстані, або єдиний предмет, який ви можете бачити в межах відстані, до вибраного вами розташування. Якщо ціллю є предмет, він повинен повністю вміщуватися в 10-футовий куб, і його не може тримати при собі незгодна істота.  

Розташування, яке ви вибираєте як місце призначення, повинне бути знайоме вам, і повинне бути на тому ж плані існування, де й ви. Ваша ступінь знайомства з місцем призначення визначає, чи ви успішно дістаєтеся туди. Майстер кидає к100 та звіряється із таблицею.

| Знайомство         | Невдача | Подібна область | Віддалік | Точно в ціль |
|--------------------|--------|--------------|------------|-----------|
| Постійне коло      | -      | -            | -          | 01-100    |
| Пов'язаний предмет | -      | -            | -          | 01-100    |
| Добре знайоме      | 01-05  | 06-13        | 14-24      | 25-100    |
| Бачене кілька разів| 01-33  | 34-43        | 44-53      | 54-100    |
| Бачене один раз    | 01-43  | 44-53        | 54-73      | 74-100    |
| Описане            | 01-43  | 44-53        | 54-73      | 74-100    |
| Помилкова точка    | 01-50  | 51-100       | -          | -         |

**Знайомство.** "Постійне коло" означає постійне телепортаційне коло, послідовність сигілів якого ви знаєте. "Пов'язаний предмет" означає, що у вас є предмет, взятий із бажаного місця упродовж останніх шести місяців, наприклад, книжка з бібліотеки мага, покривало з ліжка в королівському номері, уламок мармуру з таємної гробниці ліча.  

"Добре знайоме" - це місце, де ви бували дуже часто, місце, яке ви ретельно вивчили, або місце, яке ви можете бачити під час створення цих чарів. "Бачене кілька разів" - це розташування, яке вам доводилося бачити більше одного разу, але з яким ви знайомі не дуже добре. "Бачене один раз" означає місце, яке ви бачили тільки один раз, можливо, з використанням магії. "Описане" означає місце, чиє розташування та вигляд ви знаєте з чийогось опису, можливо, з мапи.  

"Помилкова точка" означає, що місце не існує. Можливо, ви намагалися стежити за святилищем ворога, але натомість побачили ілюзію, або ви намагаєтеся телепортуватися до знайомого розташування, яке більше не існує.  

**Точно в ціль.** Ви та ваша група (або цільовий предмет) з'являєтеся там, де хотіли.  

**Віддалік.** Ви та ваша група (або цільовий предмет) з'являєтеся на випадковій відстані від бажаного розташування, й у  випадковому напрямку. Відстань дорівнює 1к10*1к10 відсотків від дистанції, яку треба було подолати. Наприклад, якщо ви хотіли переміститися на 120 миль, з'явилися віддалік і викинули 5 та 3 на двох кістках к10, це означає, що ви з'явилися на 15% геть від цілі, тобто за 18 миль від неї. Майстер визначає напрямок, в якому ви з'явилися, кидаючи к8 та визначаючи 1 - на північ, 2 - на північний схід, 3 на схід і так далі за напрямками на компасі. Якщо ви телепортуєтеся в місто на узбережжі й опиняєтеся у морі за 18 миль від берега, це може створити вам проблеми.  

**Подібна область.** Ви та ваша група (або цільовий предмет) опиняєтеся в іншій області, яка візуально й тематично подібна до цільової області. Наприклад, якщо ви прямували до домашньої лабораторії, ви можете опинитися в лабораторії іншого мага чи в магазині алхімічних інгредієнтів, який має багато інструментів та складових, як у вашій лабораторії. Загалом, ви з'являєтеся у найближчому подібному місці, оскільки чари не мають обмежень по відстані, ви можете опинитися будь-де на тому ж плані.  

**Невдача.** Непередбачувана магія чарів створює складну подорож. Кожна телепортована істота (чи цільовий предмет) отримує 3к10 ушкоджень чистою енергією, і Майстер знову робить по таблиці, щоб дізнатися вашу долю (можуть траплятися повторні невдачі, щоразу завдаючи нових ушкоджень)..
