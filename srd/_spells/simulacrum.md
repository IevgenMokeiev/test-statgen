---
category: spells
layout: page
tag: Ілюзія
level: 7
classes: wizard
title: Симулякр [Simulacrum]
---

_Ілюзія, 7 рівень; маг_    
**Час створення:** 12 годин    
**Відстань:** Дотик    
**Складові:** В, С, М (обсяг снігу або льоду, достатній для створення повнорозмірної копії істоти, яку ви дублюєте; трохи волосся, обрізки нігтів чи інші шматочки тіла істоти, розміщені у цьому снігу чи льоду; і рубіновий пил вартістю 1500 зм, розсипаний на дублікат та поглинутий чарами)    
**Тривалість:** Доки не розвіють    

Ви формуєте ілюзорний дублікат одного звіра або гуманоїда, який перебуває в межах відстані увесь час чарування. Дублікат - це істота, частково реальна та сформована із льоду чи снігу, і він може виконувати дії та впливати на звичайних істот іншими способами. Він виглядає точно так само, як оригінал, але має тільки половину звичайних пунктів здоров'я істоти й виникає без будь-якого спорядження. В усьому іншому ілюзія використовує всю статистику дубльованої істоти.    

Симулякр дружній до вас та до визначених вами істот. Він підкорюється вашим усним наказам, переміщується та діє відповідно до ваших бажань, та діє у ваш хід під час бою. Симулякр не має здатності навчатися чи ставати більш могутнім, тож у нього ніколи не збільшується рівень чи інші здібності, і він не може відновлювати витрачені чарунки.    

Якщо симулякра пошкоджено, ви можете полагодити його в алхімічній лабораторії, використовуючи рідкісні трави та мінерали вартістю 100 зм за кожен відновлений пункт здоров'я. Симулякр існує, поки його пункти здоров'я не опустяться до 0, і тоді він перетворюється на сніг та миттєво тане.    

Якщо ви створюєте ці чари знову, будь-який активний дублікат, створений вами цими чарами, миттєво руйнується. 
