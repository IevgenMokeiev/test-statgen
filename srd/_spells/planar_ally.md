---
category: spells
layout: page
level: 6
tag: З'явлення
classes: cleric
title: Планарний союзник [Planar Ally]
---

_З'явлення, 6 рівень; клірик_   
**Час створення:** 10 хвилин  
**Відстань:** 60 футів  
**Складові:** В, С  
**Тривалість:** Миттєво.  

Ви просите допомоги у потойбічної сутності. Сутність має бути відома вам: бог, принц демонів, первинна або інша сутність, наділена космічними силами. Ця сутність відправляє небожителя, стихійника або погань, вірного вам. Ця істота з'являється у незайнятому просторі у межах дії чарів. Якщо ви знаєте ім'я певної істоти, ви можете проговорити це імʼя, коли створюєте ці чари, щоб викликати цю істоту, хоча ви все одно можете отримати іншу істоту (вибір Майстра).    

Коли з’являється істота, вона не змушена поводитися будь-яким конкретним чином. Ви можете попросити істоту виконати послугу в обмін на оплату, але вона не зобов'язана цього робити. Визначене завдання може варіюватися від простого (перенесіть нас через прірву або допоможіть нам у битві) до складного (шпигуйте за нашими ворогами або захистіть нас під час нашого набігу в підземелля). Ви повинні бути в змозі спілкуватися з істотою, щоб торгуватися за її послуги.    

Оплата може набувати різних форм. Небожитель може вимагати на пожертву золото або магічні предмети для союзного храму, тоді як погань може вимагати живої жертви чи скарбів. Деякі істоти можуть обміняти свої послуги на завдання, виконане вами.    

Як правило, завдання, яке можна виконати за хвилини, вимагає плати вартістю 100 зм на хвилину. Завдання, що вимірюється годинами, вимагає 1000 зм за годину. І завдання, що виконується днями (до 10 днів) вимагає 10000 зм в день. Майстер може коригувати ці вимоги в залежності від обставин, за яких ви створюєте чари. Якщо це завдання узгоджується зі світоглядом істоти, платіж може бути знижений удвічі або анульований. Безпечні завдання зазвичай вимагають лише половини запропонованої оплати, тоді як особливо небезпечні завдання можуть вимагати більшого дарунка. Істоти рідко беруть завдання, які здаються самогубними.    

Після виконання завдання істотою або після закінчення умовленого терміну завдання істота повертається до свого домашнього плану, відзвітувавши вам, якщо це доречно та якщо це можливо. Якщо ви не можете домовитися щодо ціни послуги істоти, вона відразу повертається до свого домашнього плану.    

Істота, приєднавшись до вашої групи, вважається її учасником, отримуючи свою частку пунктів досвіду. 
