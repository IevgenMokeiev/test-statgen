---
category: spells
layout: page
tag: Втілення
level: 7
classes: bard, warlock, wizard
title: Силова кліть [Forcecage]
---

_Втілення, 7 рівень; бард, чаклун, маг_    
**Час створення:** 1 дія    
**Відстань:** 100 футів    
**Складові:** В, С, М (рубіновий пил вартістю 1500 зм)    
**Тривалість:** 1 година    

Нерухома, невидима в’язниця у формі куба, що складається з магічної сили, виникає навколо вибраної вами області в межах відстані. В'язниця може бути кліткою або суцільною коробкою, на ваш вибір.    

В'язниця у формі клітки може мати сторону до 20 футів і складається з прутів діаметром 1/2 дюйма, розташованих на відстані 1/2 дюйма один від одного. В’язниця у формі суцільної коробки може мати сторону до 10 футів, створюючи надійний бар’єр, який перешкоджає проходженню будь-якої матерії через неї та блокує будь-які чари, спрямовані в цю область або з цієї області.    

Коли ви створюєте ці чари, будь-яка істота, що перебуває повністю в області кліті, опиняється у пастці. Істоти, що лише частково потрапляють в область чарів, чи занадто великі, щоб вміститися всередину, виштовхуються геть від центру області, поки не опиняться повністю за її межами.    

Істоти всередині кліті не можуть залишити її немагічним способом. Якщо істота намагається використати телепортацію або міжпланарну подорож, щоб залишити клітку, вона повинна спочатку зробити рятівний кидок Харизми. У разі успіху істота може скористатися магією для виходу з кліті. У разі невдачі істота не може вийти з кліті й витрачає використання чарів чи ефекту. Кліть також поширюється на Етерний план, блокуючи етерні подорожі.    

Ці чари не можна розвіяти чарами **_розвіювання магії._** 
