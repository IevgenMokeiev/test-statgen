---
category: spells
layout: page
tag: Зачарування
level: 8
classes: bard, druid, warlock, wizard
title: Слабоумство [Feeblemind]
---

_Зачарування, 8 рівень; бард, друїд, чаклун, маг_    
**Час створення:** 1 дія    
**Відстань:** 150 футів    
**Складові:** В, С, М (жменя глиняних, кришталевих, скляних або мінеральних кульок)    
**Тривалість:** Миттєво    

Ви підриваєте свідомість істоти, яку можете бачити в межах відстані, намагаючись зруйнувати її інтелект та особистість. Ціль отримує 4к6 ушкоджень психічною енергією і повинна зробити рятівний кидок Інтелекту.    

У разі невдачі значення Інтелекту та Харизми істоти знижуються до 1. Істота не може чарувати, активувати магічні предмети, розуміти мови чи спілкуватися будь-яким зрозумілим способом. Істота, щоправда, може впізнавати своїх друзів, слідувати за ними й навіть захищати їх.    

Кожні 30 днів після цього істота може повторювати рятівний кидок проти цих чарів. За умови успіху чари завершуються.    

Чари також можна завершити **_великим відновленням_**, **_зціленням_** або **_бажанням_**. 
