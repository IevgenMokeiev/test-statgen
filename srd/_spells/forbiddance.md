---
category: spells
layout: page
tag: Перешкоджання
level: 6
classes: cleric
title: Заборона [Forbiddance]
---

_Перешкоджання, 6 рівень (ритуал); клірик_    
**Час створення:** 10 хвилин    
**Відстань:** Дотик    
**Складові:** В, С, М (бризки святої води, рідкісний ладан і подрібнений рубін вартістю щонайменше 1000 зм)    
**Тривалість:** 1 день    

Ви створюєте захист від магічних подорожей, який захищає до 40 000 квадратних футів площі висотою 30 футів над поверхнею. Поки діють чари, істоти не можуть телепортуватися в цю область чи використовувати портали, подібно до створених чарами **_брама_**, щоб увійти в цю область. Чари захищають область від планарних переміщень і тому не дозволяють істотам отримати доступ до області крізь Астральний план, Етерний план, Фейвальд, Царство тіней чи чари **_планарний перехід._**    

Крім того, чари шкодять типам істот, яких ви вибираєте під час чарування. Виберіть один чи більше з наступних типів: небожителі, стихійники, феї, погань і невмерлі. Коли вибрана істота входить в область чарів уперше в свій хід чи починають хід у ній, істота отримує 5к10 променистих або некротичних ушкоджень (ви вибираєте під час чарування).    

Коли ви створюєте ці чари, ви можете призначити пароль. Істота, що промовляє пароль, входячи до області, не отримує ушкоджень від чарів.    

Область чарів не може накладатися на область інших чарів **_заборони_**. Якщо ви створюєте **_заборону_** щодня упродовж 30 днів у тому самому розташуванні, чари тривають до розвіювання, а матеріальні складові витрачаються під час останнього чарування. 
