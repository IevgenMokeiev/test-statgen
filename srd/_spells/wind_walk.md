---
category: spells
layout: page
tag: Перетворення
level: 6
classes: druid
title: Прогулянка з вітром [Wind Walk]
---

_Перетворення, 6 рівень; друїд _    
**Час створення:** 1 хвилина    
**Відстань:** 30 футів    
**Складові:** В, С, М (вогонь і свята вода)    
**Тривалість:** 8 годин    

Ви та до 10 згодних істот, яких ви можете бачити в межах відстані, набуваєте газоподібної форми на час дії чарів, стаючи ніби перистими хмарами. Перебуваючи в формі хмари, істота має швидкість польоту 300 футів і стійкість до ушкоджень від немагічної зброї. Єдина дія, яку може здійснювати істота в цій формі - це Ривок, або ж вона може повернутися до нормальної форми. Повернення триває 1 хвилину, і в цей час істота є недієздатною і не може переміщуватися. Поки чари не завершаться, істота може набути форми хмари, що також вимагає однохвилинного перетворення.    

Якщо істота перебуває у формі хмари й летить, коли завершуються чари, ця істота знижується на 60 футів за раунд упродовж 1 хвилини, доки не приземлиться, і це приземлення безпечне. Якщо вона не може приземлитися упродовж 1 хвилини, то падає з висоти, яка залишилася. 
