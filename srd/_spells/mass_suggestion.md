---
category: spells
layout: page
tag: Зачарування
level: 6
classes: bard, sorcerer, warlock, wizard
title: Масове навіювання [Mass Suggestion]
---

_Зачарування, 6 рівень; бард, заклинач, чаклун, маг_    
**Час створення:** 1 дія    
**Відстань:** 60 футів    
**Складові:** В, М (язик змії та шматочок медового стільника або крапля солодкої олії)    
**Тривалість:** 24 години    

Ви навіюєте напрямок діяльності (обмежений реченням або двома) і магічно впливаєте на 12 істот за вашим вибором, яких ви можете бачити в межах відстані та які можуть чути й розуміти вас. Істоти, яких не можна причарувати, мають імунітет до цього ефекту. Навіювання необхідно висловити у такій формі, щоб пропонована діяльність звучала обґрунтовано. Навіювання істоті вдарити себе ножем, кинутися на спис, принести себе в жертву чи зробити щось інше, очевидно шкідливе, автоматично скасовує ефект чарів.    

Кожна ціль повинна зробити рятівний кидок Мудрості. У разі невдачі вона якнайкраще дотримується описаного вами напрямку діяльності. Пропонований напрямок діяльності може тривати, поки діють чари. Якщо пропоновану діяльність можна завершити за коротший час, чари завершуються, коли суб'єкт завершує те, що ви попросили зробити.    

Ви також можете уточнити обставини, які спровокують спеціальну активність, поки діють чари. Наприклад, ви можете навіяти, щоб група солдатів віддала всі свої гроші першому зустрічному жебракові. Якщо обставина не виконана до завершення чарів, діяльність не виконується.    

Якщо ви чи будь-хто із ваших супутників завдають ураженій чарами істоті ушкоджень, чари для цієї істоти завершуються.   

**На вищих рівнях.** Коли ви створюєте ці чари з використанням чарунки 7 рівня або вищої, тривалість чарів зростає до 10 днів. Коли ви використовуєте чарунку 8 рівня, тривалість складає 30 днів. Коли ви використовуєте чарунку 9 рівня, тривалість складає один рік і один день. 
