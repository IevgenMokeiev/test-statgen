---
category: spells
layout: page
tag: Ілюзія
level: 5
classes: bard, warlock, wizard
title: Сновидіння [Dream]
---

_Ілюзія, 5 рівень; бард, чаклун, чарівник_     
**Час створення:** 1 хвилина    
**Відстань:** Особлива    
**Складові:** В, С, М (жменя піску, капля чорнила та перо для письма, зірване зі сплячого птаха)    
**Тривалість:** 8 годин    

Ці чари формують сновидіння істоти. Виберіть відому вам істоту як ціль цих чарів. Ціль має бути на тому ж плані існування, що й ви. З істотами, які не сплять, наприклад, ельфами, неможливо зв'язатися цими чарами. Ви або згодна істота, якої ви торкаєтеся, входите в стан трансу, діючи як посланець. Перебуваючи в цьому трансі, посланець усвідомлює своє оточення, але не може здійснювати дії чи переміщуватися.    

Якщо ціль спить, посланець являється їй уві сні і може говорити з ціллю, поки вона спить та поки діють чари. Посланець також може формувати середовище сновидіння, створюючи пейзажі, предмети та інші образи. Посланець може вийти з трансу в будь-який момент, завчасно припиняючи дію чарів. Ціль чудово пам'ятає це сновидіння після пробудження. Якщо ціль не спить, коли ви створюєте ці чари, посланець знає це і може припинити транс (і чари) або чекати, поки ціль засне, і тоді посланець з'явиться у сновидінні цілі.    

Ви можете зробити так, щоб провідник виглядав для цілі монструозно та жахливо. Якщо ви зробите це, посланець може доставити повідомлення завдовжки не більше 10 слів, а потім ціль повинна зробити рятівний кидок Мудрості. У разі невдачі відлуння фантастичного чудовиська породжує кошмар, який триває весь час, поки ціль спить, і не дає цілі отримати жодні привілеї від цього відпочинку. Крім того, коли ціль прокидається, вона отримує 3к6 психічних ушкоджень.    

Якщо у вас є частина тіла, пасмо волосся, зрізаний ніготь чи подібна частинка цілі, ціль робить рятівний кидок із перешкодою.
