---
category: spells
layout: page
tag: Некромантія
level: 9
classes: cleric, warlock, wizard
title: Астральна проєкція [Astral Projection]
---

_Некромантія, 9 рівень; клірик, маг, чаклун_   
**Час створення:** 1 година   
**Відстань:** 10 футів   
**Складові:** В, С, М (для кожної істоти, на яку ви впливаєте цими чарами, ви повинні надати один гіацинт вартістю принаймні 1000 зм та один вишуканий різьблений злиток срібла вартістю принаймні 100 зм, і чари поглинають всі складові)   
**Тривалість:** Особлива   

Ви та ще до восьми згодних істот у межах відстані проєктують свої астральні тіла до Астрального плану (чари провалюються і чарування витрачене, якщо ви вже на цьому плані). Матеріальне тіло, яке ви залишаєте, непритомне й у стані завмерлого існування; воно не потребує ані їжі, ані повітря, і не старішає.   

Ваше астральне тіло повторює вашу смертну форму майже повністю, відтворюючи вашу ігрову статистику та майно. Основною відмінністю є сріблястий шнур, який тягнеться за вами від точки між лопатками, розчиняючись до невидимості через 1 фут. Цей шнур є вашим зв'язком із матеріальним тілом. Поки цей зв'язок залишається неушкодженим, ви можете знайти шлях додому. Якщо шнур перерізано - таке може статися лише тоді, коли ефект спеціально вказує на це — ваші душа й тіло розділяються, що миттєво вбиває вас.   

Ваша астральна форма може вільно подорожувати через астральний план і проходити через портали, що ведуть до будь-якого іншого плану. Якщо ви входите до нового плану або повертаєтеся на план, де створювали ці чари, ваше тіло та майно переносяться разом зі срібним шнуром, що дозволяє вам знову увійти до свого тіла, коли ви входите в новий план. Ваша астральна форма є окремим втіленням. Будь-які ушкодження чи інші ефекти, застосовані до нього, не мають жодного впливу на ваше фізичне тіло, і вони не зберігаються, коли ви повертаєтеся до свого тіла.   

Чари завершуються для вас і ваших супутників, коли ви використовуєте дію для їх завершення. Коли чари завершуються, істоти під дією чарів повертаються до своїх фізичних тіл, і ті прокидаються.   

Чари можуть також завершитися раніше для вас чи одного з ваших супутників. Успішні чари **_розвіювання магії_**, використані проти астрального чи фізичного тіла, завершують чари для цієї істоти. Якщо початкове тіло істоти чи його астальна форма втрачають пункти здоров'я до 0, чари для цієї істоти завершуються. Якщо чари завершуються і срібний шнур недоторканний, він витягує астральну форму істоти назад до її тіла, завершуючи її стан завмерлого існування.   

Якщо ви повертаєтеся у своє тіло передчасно, ваші супутники залишаються у своїх астральних формах і мусять знайти власний шлях назад до своїх тіл, зазвичай шляхом зниження пунктів здоров'я до 0. 
