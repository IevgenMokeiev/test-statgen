---
category: spells
layout: page
tag: Перетворення
level: 2
classes: sorcerer, wizard
title: Збільшення/Зменшення [Enlarge/Reduce]
---

_Перетворення, 2 рівень; маг, чарівник._     
**Час створення:** 1 дія    
**Відстань:** 30 футів    
**Складові:** В, С, М (дрібка залізного порошку)    
**Тривалість:** Концентрація, до 1 хвилини    

Ви змушуєте істоту або предмет, які ви можете бачити у межах відстані, збільшитися або зменшитися на час дії чарів. Виберіть істоту або предмет, який ніхто не тримає при собі. Якщо ціль не згодна, вона може здійснити рятівний кидок Статури. При успіху чари не мають ефекту.    

Якщо ціллю є істота, то все, що вона має при собі, змінює розмір разом із нею. Будь-яка річ, впущена зачарованою істотою, відразу набуває свого нормального розміру.    

**Збільшення.** Розмір цілі пропорційно подвоюється, і її вага збільшується увосьмеро. Це збільшує розмір цілі на одну категорію, наприклад, від Середнього до Великого. Якщо немає достатньо місця, щоб ціль подвоїла свій розмір, істота або предмет набуває максимально можливого розміру в цьому просторі. Поки чари не завершаться, ціль також має перевагу на перевірки та рятівні кидки Сили. Зброя цілі також збільшується пропорційно до її нового розміру. Поки ця зброя збільшена, атаки цілі нею завдають на 1к4 більше ушкоджень.    

**Зменшення.** Розмір цілі пропорційно зменшується вдвічі, а вага — до однієї восьмої від нормальної. Це зменшує розмір цілі на одну категорію, наприклад, від Середнього до Малого. Поки чари не завершаться, ціль також має перешкоду на перевірки та рятівні кидки Сили. Її зброя також зменшується пропорційно до нового розміру. Поки ця зброя зменшена, атаки цілі нею завдають на 1к4 менше ушкоджень (але не менше 1). 
