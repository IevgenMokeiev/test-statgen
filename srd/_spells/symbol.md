---
category: spells
layout: page
tag: Перешкоджання
level: 7
classes: bard, cleric, wizard
title: Символ [Symbol]
---

_Перешкоджання, 7 рівень; бард, клірик, маг_    
**Час створення:** 1 хвилина    
**Відстань:** Дотик    
**Складові:** В, С, М (ртуть, фосфор, діамантовий та опаловий порошок загальною вартістю не менше 1000 зм, які поглинаються чарами)    
**Тривалість:** Доки не розвіють або до спрацювання    

Коли ви створюєте ці чари, ви надписуєте шкідливий символ або на поверхні (наприклад, ділянці підлоги, стіни або столу), або в предметі, який можна закрити, щоб приховати гліф (наприклад, книга, сувій або скриню зі скарбами). Якщо ви вибираєте поверхню, то символ може покривати площу не більше 10 футів в діаметрі. Якщо ви обираєте предмет, він мусить залишатися на своєму місці; якщо предмет перенести далі 10 футів від місця, де ви створюєте ці чари, символ руйнується, і чари закінчуються без спрацювання.    

Символ майже непомітний і вимагає успішної перевірки Інтелекту (Розслідування) проти КС ваших чарів для виявлення.    

Ви визначаєте умови спрацювання символа, коли створюєте ці чари. Для символів, вирізаних на поверхні, найбільш типові тригери включають дотик або ставання на символ, видалення предмета, який його накривав, наближення на певну відстань до символа чи маніпуляції з предметом, на якому нанесено символ. Для символів, написаних в предметів, найбільш поширеними тригерами є відкривання предмета, наближення до нього на певну відстань, бачення або читання символа.    

Ви можете удосконалити тригер так, щоб чари спрацьовували тільки при певних умовах або відповідно до фізичних характеристик істоти (таких як зріст або вага), фізичного типу (наприклад, захист можна встановити проти карг або перекиднів). Ви також можете визначити істот, які не викликають спрацювання символа, наприклад, ті, хто скаже певний пароль.    

Коли ви надписуєте символ, виберіть одну з кількох можливостей нижче для його ефекту. Спрацювавши, символ сяє, наповнює сферу радіусом 60 футів тьмяним світлом на 10 хвлиин, після чого чари завершуються. Кожна істота в цій сфері під час спрацювання гліфа, є ціллю його ефекту, а також істот, що входять у сферу вперше за свій хід чи завершують свій хід у ній.    

**Смерть.** Кожна ціль повинна зробити рятівний кидок Статури, отримуючи 10к10 некротичних ушкоджень у разі невдачі, або половину цих ушкоджень за умови успіху.    

**Розбрат.** Кожна істота повинна зробити рятівний кидок Статури. У разі невдачі, ціль свариться та сперечається із іншими істотами впродовж 1 хвилини. У цей час вона нездатна до змістовного спілкування і має перешкоду на кидки атаки та перевірки здібностей.    

**Страх.** Кожна ціль повинна зробити рятівний кидок Мудрості, і стає наляканою на 1 хвилину в разі невдачі. Поки налякана, ціль впускає все, що тримала, і повинна переміститися принаймні на 30 футів геть від символа в кожен свій хід, якщо це можливо.    

**Відчай.** Кожна істота повинна зробити рятівний кидок Харизми. У разі невдачі ціль охоплена відчаєм на 1 хвилину. Упродовж цього часу вона не може атакувати чи націлюватися на будь-яку істоту шкідливими здатностями, чарами чи іншими магічними ефектами.    

**Божевілля.** Кожна ціль повинна зробити рятівний кидок Інтелекту. У разі невдачі ціль божеволіє на 1 хвилину. Божевільна істота не може здійснювати дії, не розуміє, що кажуть інші істоти, не може читати та говорить тільки тарабарщиною. Майстер контролює її переміщення, які є хаотичними.    

**Біль.** Кожна істота повинна зробити рятівний кидок Статури і стає недієздатною через нестерпний біль на 1 хвилину у разі невдачі.    

**Сон.** Кожна істота повинна зробити рятівний кидок Мудрості й непритомніє на 10 хвилин у разі невдачі. Істота прокидається, якщо отримує ушкодження, або якщо хтось використовує дію, щоб розбурхати її від сну.    

**Приголомшення.** Кожна ціль повинна зробити рятівний кидок Мудрості, або буде приголомшена на 1 хвилину в разі невдачі.
