---
category: spells
layout: page
tag: Некромантія
level: 6
classes: cleric, warlock, wizard
title: Створення невмерлого [Create Undead]
---

_Некромантія, 6 рівень; клірик, чаклун, маг_    
**Час створення:** 1 хвилина    
**Відстань:** 10 футів    
**Складові:** В, С, М (один глиняний горщик землі з могили, один глиняний горщик солонуватої води та один камінь чорного оніксу вартістю 150 зм для кожний труп)    
**Тривалість:** Миттєво    

Ви можете створити ці чари тільки вночі. Оберіть у межах відстані до трьох трупів гуманоїдів, чий розмір Середній або Малий. Кожен труп стає упирем під вашим контролем. (Майстер має значення статитики для цих істот).    

Бонусною дією у кожен свій хід ви можете подумки віддати наказ будь-якій істоті, яку ви оживили цими чарами, якщо істота перебуває у межах 120 футів від вас (якщо ви контролюєте багатьох істот, ви можете наказувати будь-якій із них або всім одночасно, віддаючи кожній істоті той самий наказ). Ви вирішуєте, яку дію виконуватиме істота і куди вона рухатиметься у свій наступний хід, або ж ви можете віддати загальний наказ, наприклад, вартувати певну кімнату або коридор. Якщо ви не віддаєте наказів, істота тільки захищається від ворожих істот. Щойно віддано наказ, істота продовжує виконувати його, поки задачу не буде виконано.    

Істота залишається під вашим контролем на 24 години, після чого перестає коритися наказам, які ви віддаєте. Щоб підтримувати контроль над істотою на наступні 24 години, ви повинні створити ті самі чари на цю істоту знову, до завершення 24-годинного періоду. Таке використання чарів оновлює ваш контроль щонайбільше над трьома істотами, створеними цими чарами, замість того, щоб оживлювати нових.  

**На вищих рівнях.** Коли ви створюєте ці чари з використанням чарунки 7 рівня, ви можете оживити або відновити контроль над чотирма упирями. Коли ви створюєте ці чари з використанням чарунки 8 рівня, ви можете оживити або відновити контроль над п'ятьма упирями, або над двома вурдалаками чи померцями. Коли ви створюєте ці чари з використанням чарунки 9 рівня, то можете оживити або відновити контроль над шістьма упирями, трьома вурдалаками чи померцями, або двома муміями. 
