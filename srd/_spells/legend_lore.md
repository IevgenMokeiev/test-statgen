---
category: spells
layout: page
tag: Віщування
level: 5
classes: bard, cleric, wizard
title: Знання легенд [Legend Lore]
---

_Віщування, 5 рівень; бард, клірик, маг_    
**Час створення:** 10 хвилин    
**Відстань:** На себе    
**Складові:** В, С, М (ладан вартістю щонайменше 250 зм, який поглинається чарами, і чотири смужки слонової кістки, вартістю щонайменше 50 зм кожна)    
**Тривалість:** Миттєво    

Назвіть або опишіть особу, місце або предмет. Чари нагадують вам короткий виклад значущих відомостей про названу сутність. Ці відомості можуть містити сучасні розповіді, забуті історії чи навіть таємні знання, які ніколи не були широко відомими. Якщо названа сутність не має легендарної важливості, ви не отримуєте жодної інформації. Чим більше інформації ви вже маєте про цю сутність, тим більш точну та детальну інформацію ви отримуєте.    

Інформація, яку ви дізнаєтеся, є точною, але може бути викладена образною мовою. Наприклад, якщо ви тримаєте в руках таємничу магічну сокиру, ці чари можуть надати вам інформацію на зразок такої: "Горе тому злодіянцю, чия рука торкнеться сокири, бо навіть руків'я її відсіче злу руку. Лише істинне Дитя Каменю, кохане й прихильне до Морадина, зможе пробудити істинну силу сокири, і тільки зі священним словом **Рудноґ** на вустах".
