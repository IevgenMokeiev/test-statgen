---
category: spells
layout: page
level: 8
tag: Перешкоджання
classes: cleric, wizard
title: Антимагічна сфера [antimagic field]
---
_Перешкоджання, 8 рівень; клірик, маг_    
**Час створення:** 1 дія    
**Відстань:** На себе (сфера радіусом 10 футів)   
**Складові:** В, С, М (дрібка залізного пороху або залізна стружка)    
**Тривалість:** Концентрація, до 1 години  

Невидима антимагічна сфера радіусом 10 футів оточує вас. Ця область відокремлена від магічної енергії, яка наповнює мультисвіт. У сфері неможливо створити чари, прикликані істоти зникають, і навіть магічні предмети стають звичайними. Поки діють чари, сфера рухається з вами й відцентрована на вас.   

Чари та інші магічні ефекти, окрім створених артефактами або богами, пригнічуються в сфері й не можуть проникнути крізь неї. Чарунка, якою намагаються створити чари, витрачається, але чари пригнічуються. Допоки ефект пригнічений, він не працює, але час дії пригніченого ефекту враховується як звичайна тривалість чарів.    

**Прицільні ефекти.** Чари та інші магічні ефекти, такі як **_магічна стріла_** і **_причаруванння особи_**,  що націлюються на істоту або предмет у сфері, не діють на ціль.  

**Область магії.** Область впливу інших чарів чи магічних ефектів, як **_вогняна куля_**, не можуть поширюватися в цій сфері. Якщо сфера накладається на область магії, частина магії в області сфери пригнічується. Наприклад, полум'я, створене  **_стіною вогню_**, пригнічується у межах сфери, створюючи прохід у стіні, якщо перетин областей достатньо великий.  

**Чари.** Будь-які активні чари чи інший магічний вплив на істоту чи предмет у сфері пригнічується, поки істота чи предмет залишаються у сфері.   

**Магічні предмети.** Властивості й сили магічних предметів пригнічені у сфері. Наприклад,  **довгий меч +1** у сфері діє як немагічний довгий меч.  
Властивості та сили магічної зброї пригнічуються, якщо їх використовують проти цілі у сфері або їх тримає нападник у сфері. Якщо магічна зброя чи магічний боєприпас повністю виходить зі сфери (наприклад, ви вистрілюєте магічною стрілою чи кидаєте магічний спис у ціль за межами сфери), магія такого предмета перестає бути пригніченою, щойно предмет повністю виходить зі сфери.  

**Магічні подорожі.** Телепортація та планарні подорожі не спрацьовують у сфері, незалежно від того, чи є сфера кінцевою метою чи відправною точкою такої магічної подорожі. Портали до іншого розташування, світу чи плану буття, так само як відкриття міжвимірного простору, такого як створений чарами **_мотузка трюків,_** тимчасово закриваються, поки перебувають у  сфері.    

**Істоти та предмети.** Істоти чи предмети, прикликані або створені магічно, тимчасово перестають існувати у сфері. Така істота миттєво з'являється знову, щойно простір, у якому вона перебувала, залишає область впливу сфери.

**Розвіювання магії.** Чари та магічні ефекти, такі як **_розвіювання магії_**, не впливають на сферу. Так само сфери, створені різними чарами **_Антимагічна сфера_** не знищують один одного.
