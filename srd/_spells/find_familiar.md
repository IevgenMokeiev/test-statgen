---
category: spells
layout: page
tag: З'явлення
level: 1
classes: wizard
title: Пошук фамільяра [Find Familiar]
---

_З'явлення, 1 рівень (ритуал); чарівник_    
**Час створення:** 1 година    
**Відстань:** 10 футів    
**Складові:** В, С, М (деревне вугілля, ладан та трави вартістю 10 зм, які необхідно спалити вогнем на латунному деку)    
**Тривалість:** Миттєво    
Ви здобуваєте собі в службу фамільяра - дух, який набуває форми звіра за вашим вибором: кажан, кіт, краб, жаба (ропуха), яструб, ящірка, восьминіг, сова, отруйна змія, риба (піранья), щур, ворон, морський коник, павук або ласка. Фамільяр з'являється у вільному просторі в межах відстані, і має статистику обраної форми, хоча по суті є небожителем, феєю або поганню (за вашим вибором), а не звіром.    
Ваш фамільяр діє незалежно від вас, але завжди підкорюється вашим командам. У бою він має власну ініціативу та діє у власний хід. Фамільяр не може атакувати, але може виконувати інші дії, як звичайно.    
Коли пункти здоров'я фамільяра знижуються до 0, він зникає, не залишаючи по собі нічого матеріального. Він з'являється, коли ви знову створюєте ці чари.    
Поки фамільяр перебуває у межах 100 футів від вас, ви можете спілкуватися з ним телепатично. Крім того, ви можете використати дію і почати бачити очима свого фамільяра та чути його слухом до початку свого наступного ходу, отримуючи привілеї від будь-яких особливих чуттів, які має ваш фамільяр. Упродовж цього часу ви глухі та сліпі відносно своїх власних чуттів.    
Дією ви можете тимчасово відпустити свого фамільяра. Він зникає у кишеньковому вимірі, де чекає на нове прикликання. Ви також можете відпустити його назавжди. Поки фамільяр відпущений тимчасово, ви можете дією з'явити його в будь-якому вільному просторі у межах 30 футів від себе.    
Ви не можете мати одночасно більш як одного фамільяра. Якщо ви створюєте ці чари, коли у вас уже є фамільяр, ви натомість змушуєте його набути нової форми. Виберіть одну із форм зі списку вище. Ваш фамільяр перетворюється на вибрану істоту.    
Нарешті, коли ви створюєте чари із відстанню "дотик", ваш фамільяр може доставити ці чари, так ніби це він створив їх. Ваш фамільяр повинен бути в межах 100 футів від вас, і він повинен використати свою реакцію, щоб доставити чари, коли ви їх створюєте. Якщо чари вимагають кидка атаки, ви використовуєте свій модифікатор атаки до цього кидка.
