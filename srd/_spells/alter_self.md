---
category: spells
layout: page
level: 2
tag: Перетворення
classes: sorcerer, wizard
title: Зміна вигляду [alter self]
---

*Перетворення, 2 рівень; заклинач, маг*  
**Час створення:** 1 дія  
**Відстань:** На себе  
**Складові:** В, С  
**Тривалість:** Концентрація, до 1 години 

Ви набираєте іншої форми. Створюючи ці чари, оберіть одну з наступних можливостей, ефекти якої триватимуть, поки діють чари. Поки чари тривають, ви можете завершити одну обрану можливість дією та скористатися привілеями іншої.  
**Водне пристосування.** Ви пристосовуєте своє тіло до водного середовища, відкриваючи зябра та відрощуючи перетинки між пальцями. Ви можете дихати під водою і набуваєте швидкості плавання, що дорівнює вашій звичайній швидкості.  
**Зміна зовнішності.** Ви змінюєте свою зовнішність. Ви вирішуєте, як будете виглядати, включно зі зростом, вагою, рисами обличчя, звучанням голосу, довжиною волосся, забарвленням та видатними особливостями, якщо такі є. Ви можете набути вигляду члена іншої раси, хоча ваша статистика не зміниться. Також ви не можете виглядати як істота іншого розміру, ніж ви є, і ваші загальні обриси залишаються такі самі; наприклад, якщо ви двоногий, ці чари не можуть зробити вас чотириногим. У будь-який момент, поки діють чари, ви можете дією знову змінити свою зовнішність таким самим чином.   
**Природна зброя.** Ви відрощуєте пазурі, ікла, шипи, роги чи іншу природну зброю за власним вибором. Ваші беззбройні удари завдають 1к6 дробильних, колотих або різаних пошкоджень відповідно до обраної природної зброї, і ви опанували бій беззбройними ударами. Нарешті, природна зброя є магічною, і ви здобуваєте бонус +1 до кидків атак та пошкоджень, коли атакуєте.
