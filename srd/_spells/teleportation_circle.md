---
category: spells
layout: page
tag: З'явлення
level: 5
classes: bard, sorcerer, wizard
title: Коло телепортації [Teleportation Circle]
---

_З'явлення, 5 рівень; бард, маг, чарівник_    
**Час створення:** 1 хвилина    
**Відстань:** 10 футів    
**Складові:** В, М (рідкісна крейда та чорнило, настояні з дорогоцінним камінням вартістю 50 зм, які поглинаються чарами)    
**Тривалість:** 1 раунд    

Коли ви створюєте чари, то малюєте на землі коло радіусом 10 футів, написане сигілами, які з'єднують ваше розташування із постійним колом телепортації за вашим вибором, чию послідовність сигілів ви знаєте і яке розташоване на тому ж плані існування, що й ви. Мерехтливий портал відкривається в межах намальованого кола й залишається відкритим до кінця вашого наступного ходу. Будь-яка істота, що входить у портал, миттєво з'являється в межах 5 футів від кінцевого кола чи в найближчому вільному просторі, якщо простір зайнятий.    

Багато великих храмів, гільдій та інших важливих місць мають постійні кола телепортації, написані десь в межах їхніх володінь. Кожне таке коло має унікальну послідовність сигілів - рядок чарівникічних рун, розташованих за певним шаблоном. Коли ви вперше набуваєте здатності створювати ці чари, ви вивчаєте послідовність сигілів двох розташувань на Матеріальному плані, визначених вашим Майстром. Ви вивчаєте додаткові послідовності сигілів під час своїх пригод. Ви можете запам'ятати нову послідовність сигілів, вивчаючи її упродовж 1 хвилини.    

Ви можете створити постійне коло телепортації, створюючи ці чари в тому самому місці щодня упродовж одного року. Ви не повинні користуватися цим колом для телепортації, поки створюєте чари в цей спосіб.
