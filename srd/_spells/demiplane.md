---
category: spells
layout: page
tag: З'явлення
level: 8
classes: warlock, wizard
title: Напівплан [Demiplane]
---

_З'явлення, 8 рівень; чаклун, маг_     
**Час створення:** 1 дія    
**Відстань:** 60 футів    
**Складові:** С    
**Тривалість:** 1 година    

Ви створюєте тіняві двері на твердій пласкій поверхні, які ви бачите в межах дистанції. Двері досить великі, щоб істоти Середнього розміру могли вільно проходити крізь них. Якщо двері відчинити, вони вестимуть у напівплан, який виглядає як порожня кімната розміром 30 футів у всіх вимірах, побудована з дерева або каменю. Коли чари закінчуються, двері зникають, а будь-які істоти і предмети всередині напівплану залишаються там у пастці, оскільки двері зникають і з іншого боку.    

Щоразу, коли ви створюєте ці чари, ви можете створити новий напівплан або ж пов'язати тіняві двері з напівпланом, створеним вами під час попереднього чарування. Крім того, якщо ви знаєте природу та вміст напівплану, створеного цими чарами іншою істотою, ви можете натомість з'єднати свої двері з цим напівпланом. 
