---
category: spells
layout: page
tag: Перешкоджання
level: 4
classes: paladin, cleric, sorcerer, warlock, wizard
title: Вигнання [Banishment]
---

_Перешкоджання, 4 рівень; паладин, клірик, заклинач, чаклун, чарівник_   
**Час створення:** 1 дія   
**Відстань:** 60 футів   
**Складові:** В, С, М (неприємний для цілі предмет)   
**Тривалість:** Концентрація, до 1 хвилини   

Ви намагаєтеся відправити одну істоту, яку ви бачите в межах відстані, на інший план існування. Ціль повинна зробити успішний рятівний кидок Харизми, інакше буде вигнана.    

Якщо ціль родом із того плану існування, на якому ви зараз перебуваєте, ви виганяєте її в безпечний напівплан. Поки ціль перебуває там, вона недієздатна. Ціль залишається там, поки діють чари, після чого повертається до місця, з якого зникла, або найближчого вільного простору, якщо її простір зайнятий.    

Якщо план існування, де ви перебуваєте, не рідний для цілі, вона виганяється з тихим потріскуванням, повертаючись на свій рідний план. Якщо чари завершаться менш ніж за хвилину, ціль з'являється у місці, з якого зникла, або найближчому вільному просторі, якщо її простір зайнятий. В іншому випадку ціль не повертається.  

**На вищих рівнях.** Коли ви створюєте ці чари з використанням чарунки 5 рівня або вищої, ви можете обрати ціллю одну додаткову істоту за кожну чарунку вище четвертої. 
