---
category: spells
layout: page
tag: Втілення
level: 6
classes: cleric
title: Клинковий бар'єр [Blade Barrier]
---

_Втілення, 6 рівень; клірик_    
**Час створення:** 1 дія   
**Відстань:** 90 футів   
**Складові:** В, С   
**Тривалість:** Концентрація, до 10 хвилин   

Ви створюєте вертикальну стіну з вихору гострих, як бритва, клинків із магічної енергії. Стіна з'являється в межах відстані й існує, поки діють чари. Ви можете створити пряму стіну довжиною до 100 футів, заввишки 20 футів і завтовшки 5 футів, або кільцеву стіну діаметром до 60 футів, заввишки 20 футів і завтовшки 5 футів. Стіна надає укриття на три чверті істотам, що перебувають за нею, а її область є важкопрохідною місцевістю.    

Коли істота вперше за хід входить у простір стіни або починає там хід, вона повинна зробити рятівний кидок Спритності. У разі невдачі істота отримує 6к10 рубаних ушкоджень. При успішному рятівному кидку істота отримує лише половину цих ушкоджень. 
