---
category: spells
layout: page
tag: Зачарування
level: 4
classes: druid, sorcerer
title: Підкорення звіра [Dominate Beast]
---

_Зачарування, 4 рівень; друїд, заклинач_   
**Час створення:** 1 дія    
**Відстань:** 60 футів    
**Складові:** В, С    
**Тривалість:** Концентрація, до 1 хвилини    

Ви намагаєтеся взяти під контроль звіра, якого бачите у межах відстані. Звір повинен здійснити успішний рятівний кидок Мудрості, інакше він буде причарований вами на час дії чарів.    

Якщо ви або дружні до вас істоти боретеся з ним, він має перевагу на цей рятівний кидок.    

Поки звір причарований, ви маєте з ним телепатичний зв’язок, доки ви обоє перебуваєте на одному плані існування. Ви можете використовувати цей телепатичний зв’язок, щоб віддавати звіру накази, поки ви притомні (дія не потрібна), і він робить усе можливе, щоб виконати ваш наказ. Ви можете визначити простий і загальний напрямок дій, наприклад, "Атакуй ту істоту", "Біжи туди" чи "Принеси той предмет". Якщо істота виконує наказ і не отримує від вас наступних вказівок, вона захищається і оберігає себе, наскільки це можливо.    

Ви можете використати свою дію, щоб отримати повний і винятковий контроль над ціллю. До кінця вашого наступного ходу істота виконує лише ті дії, які ви виберете, і не робить нічого, окрім дозволеного вами. Упродовж цього часу ви можете змусити звіра використати реакцію, але для цього ви також повинні використати власну реакцію.    

Кожного разу, коли звір зазнає ушкоджень, він робить новий рятівний кидок Мудрості проти ваших чарів. Якщо рятівний кидок успішний, дія чарів закінчується.   

**На вищих рівнях.** Коли ви створюєте ці чари з використанням чарунки 5-го рівня, тривалість концентрації на чарах зростає до 10 хвилин. Коли ви використовуєте чарунку 6-го рівня, тривалість концентрації збільшується до 1 години. Коли ви використовуєте чарунку 7-го рівня або вищу, тривалість концентрації зростає до 8 годин. 
