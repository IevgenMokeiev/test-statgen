---
category: spells
layout: page
tag: Перешкоджання
level: 6
classes: bard, wizard
title: Варта і сторожа [Guards and Wards]
---

_Перешкоджання, 6 рівень; бард, маг_    
**Час створення:** 10 хвилин    
**Відстань:** Дотик    
**Складові:** В, С, М (палаючий ладан, невелика кількість сірки та олії, зав’язана струна, невелика кількість крові чудовиська та маленький срібний жезл вартістю щонайменше 10 зм)    
**Тривалість:** 24 години    

Ви створюєте сторожу, яка захищає до 2500 квадратних футів площі (область розміром 50 кв. футів, або сто квадратів по 5 футів, або двадцять п'ять 10-футових квадратів). Захищена область може бути до 20 футів заввишки і сформована, як ви бажаєте. Ви можете захистити кілька поверхів фортеці, розділивши область між ними, за умови, що ви можете зайти в кожну суміжну область під час чарування.    

Коли ви створюєте ці чари, ви можете визначити осіб, які не зазнають впливу кількох або всіх ефектів, за вашим вибором. Ви також можете визначити пароль, який, промовлений уголос, зробить мовця імунним до цих ефектів.    

**_Варта і сторожа_** створює наступні ефекти в захищеній області.   

**Коридори.** Туман заповнює захищені коридори, роблячи їх непроглядними. На додачу, на кожному перехресті чи розвилці, де є можливість вибору напрямку, є 50-відсотковий шанс, що істота, відмінна від вас, повірить, що вона йде в протилежному напрямку від того, який вона вибрала.    

**Двері.** Усі двері в захищеній області магічно замкнені, ніби їх запечатали чарами **_арканний замок_**. На додачу, ви можете вкрити до 10 дверей ілюзією (еквівалентно до дії ілюзорного предмету чарів **_малої ілюзії_**), щоб вони виглядали як прості ділянки стіни.    

**Сходи.** Павутина заповнює всі сходи в захищеній зоні зверху вниз, як чари **_павутиння_**. Це павутиння відростає за 10 хвилин, якщо його спалити або відірвати, поки діють чари **_варта і сторожа._**    

**Інші ефекти чарів.** Ви можете розмістити один із наведених нижче магічних ефектів у захищеній зоні фортеці.
* Розмістити **_мерехтливі вогники_** у чотирьох коридорах. Ви можете призначити просту програму, яку ці вогники повторюватимуть, поки тривають чари **_варта і сторожа_**.
* Розмістити **_магічні вуста_** у двох розташуваннях.
* Розмістити **_смердючу хмару_** в двох розташуваннях. Пари з'являються у вказаних вами місцях; вони повертаються протягом 10 хвилин, якщо їх розвіє вітер, поки тривають чари **_варта і сторожа._**
* Розмістити постійний **_порив вітру_** в одному коридорі або кімнаті.
* Розмістити **_навіювання_** в одному розташуванні. Ви вибираєте територію площею до 5 квадратних футів, і будь-яка істота, яка входить або проходить крізь цю область, подумки отримує навіювання. Уся захищена область випромінює магію. Чари **_розвіювання магії_**, створені на окремий ефект, якщо успішні, видаляють цей ефект.    

Ви можете створити постійно захищену структуру, чаруючи **_варту і сторожу_** в цій області щодня упродовж одного року. 
