---
category: spells
layout: page
tag: Втілення
level: 5
classes: druid, sorcerer, wizard
title: Стіна з каменю [Wall of Stone]
---

_Втілення, 5 рівень; друїд, маг, чарівник_    
**Час створення:** 1 дія    
**Відстань:** 120 футів    
**Складові:** В, С, М (невеличкий блок граніту)    
**Тривалість:** Концентрація, до 10 хвилин    

Немагічна стіна з твердого каменю виникає у точці, яку ви обираєте в межах відстані. Стіна завтовшки 6 дюймів і складається з 10 панелей розміром 10 на 10 футів. Кожна панель повинна дотикатися принаймні до однієї іншої панелі. Або ж ви можете створити панелі розміром 10 на 20 футів і завтовшки лише 3 дюйми.    

Якщо стіна під час появи перетинає простір істоти, ця істота виштовхується на один бік стіни (за вашим вибором). Якщо істота може бути оточена стіною з усіх боків (або стіною та іншою твердою поверхнею), ця істота може зробити рятівний кидок Спритності. У разі успіху вона використовує свою реакцію, щоб переміститися на свою швидкість так, щоб більше не бути оточеною стіною.    

Стіна може мати будь-яку форму за вашим бажанням, хоча вона не може зайняти простір іншої істоти чи предмета. Стіна не повинна бути вертикальною чи спиратися на будь-яку надійну основу. Однак вона повинен зливатися з наявним каменем і міцно підтримуватися ним. Отже, ви можете використовувати ці чари, щоб створити міст над прірвою або для створення пандуса.    

Якщо ви створюєте проліт понад 20 футів у довжину, ви повинні вдвічі зменшити розмір кожної панелі, заради створення опор. Ви можете грубо сформувати стіну, щоб створити зубці, бійниці тощо.    

Стіна - це кам'яний об'єкт, який можна пошкодити і таким чином зламати. Кожна панель має КЗ 15 і 30 пунктів здоров'я на дюйм товщини. Зменшення пунктів здоров'я панелі до 0 руйнує її і може призвести до колапсу сусідніх панелей, на розсуд Майстра.    

Якщо ви підтримуєте концентрацію на чарах упродовж усього можливого часу, стіна стає постійною і не може бути розвіяна. Інакше стіна зникає, коли чари завершуються. 
