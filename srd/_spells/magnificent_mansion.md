---
category: spells
layout: page
tag: З'явлення
level: 7
classes: bard, wizard
title: Розкішний маєток [Magnificent Mansion]
---

_З'явлення, 7 рівень; бард, чарівник_    
**Час створення:** 1 хвилина    
**Відстань:** 300 футів    
**Складові:** В, С, М (мініатюрний портал, вирізаний зі слонової кістки, маленький шматочок полірованого мармуру та крихітна срібна ложечка, кожен предмет вартістю щонайменше 5 зм)    
**Тривалість:** 24 години    

Ви являєте міжвимірне житло в межах відстані, і воно існує, поки діють чари. Ви вибираєте, де розміщений один його вхід. Вхід слабко мерехтить і має 5 футів завширшки та 10 футів заввишки. Ви та будь-яка істота, яку ви визначаєте, коли створюєте ці чари, можете увійти до міжвимірного житла, допоки портал залишається відкритим. Ви можете відкрити чи закрити портал, коли перебуваєте у межах 30 футів від нього. Поки портал закритий, він невидимий.    

За порталом розташоване розкішне фойє з численними кімнатами. Повітря чисте, свіже та тепле.    

Ви можете створити будь-який план поверху, але простір не може перевищувати 50 кубів, кожен зі стороною 10 футів. Маєток обставлений та прикрашений за вашим вибором. Він містить достатньо їжі, щоб забезпечити бенкет із 9 страв для 100 осіб. Персонал зі 100 напівпрозорих служників піклується про всіх, хто входить. Ви визначаєте зовнішній вигляд цих служників та їхнє вбрання. Вони повністю підкорюються вашим наказам. Кожен служник може виконати будь-яке завдання, можливе для звичайного служника-людини, але він не може атакувати чи здійснити будь-яку дію, що прямо нашкодить іншій істоті. Отже, служники можуть принести річ, почистити, полагодити, скласти одяг, запалити вогонь, подати їжу, налити вино тощо. Служники можуть переміщуватися будь-де по маєтку, але не можуть вийти з нього. Меблювання та інші предмети, створені цими чарами, зникають у диму, якщо їх винести з маєтку. Коли чари завершуються чари, будь-які істоти всередині міжвимірного простору виганяються у відкритий простір, найближчий до входу. 
