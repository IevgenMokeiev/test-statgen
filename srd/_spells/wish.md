---
category: spells
layout: page
tag: З'явлення
level: 9
classes: sorcerer, wizard
title: Бажання [Wish]
---

_З'явлення, 9 рівень; заклинач, чарівник_    
**Час створення:** 1 дія    
**Відстань:** На себе    
**Складові:** В    
**Тривалість:** Миттєво    

**_Бажання_** є найбільш потужними чарами, які може створити смертна істота. Просто проказавши це вголос, ви можете змінити самі основи реальності відповідно до своїх бажань.    

Основне використання цих чарів — дублювати будь-які інші чари 8 та нижчих рівнів. Ви не повинні відповідати жодним вимогам для цих чарів, включно з використанням цінних складових. Чари просто починають діяти.    

Або ж ви можете створити один із наступних ефектів за власним вибором:
* Ви створюєте один предмет вартістю до 25 000 зм, що не є магічним предметом. Предмет не може бути більшим за 300 футів у будь-якому вимірі, і він з'являється у вільному просторі, який ви бачите на землі.
* Ви обираєте до 20 істот, яких можете бачити, для відновлення усіх пунктів здоров'я, і ви завершуєте всі ефекти, що діють на них, як описано у чарах покращеного відновлення.
* Ви даруєте 10 істотам, яких можете бачити, стійкість до ушкоджень обраного вами типу.
* Ви даруєте 10 істотам, яких можете бачити, імунітет до одних чарів або іншого магічного ефекту на 8 годин. Наприклад, ви можете зробити себе та всіх своїх союзників імунними до атаки ліча _висотування життя_.
* Ви скасовуєте одну нещодавню подію, примусово повторюючи будь-який кидок, зроблений в останньому раунді (включаючи ваш останній хід). Реальність змінюється, щоб пристосуватися до нового результату. Наприклад, чари **_бажання_** можуть скасувати успішний рятівний кидок суперника, критичне влучання ворога або провалений ряткидок друга. Ви можете примусити зробити новий кидок із перешкодою або перевагою, і ви можете вибрати, результат якого кидка використовувати - початкового чи нового.  

Можливо, ви зможете досягти чогось, що виходить за межі наведених вище прикладів. Поясніть своє бажання Майстру якомога точніше. Майстер має велику свободу вирішувати, що відбувається в такому випадку; чим більше бажання, тим більша ймовірність, що щось піде не так. Ці чари можуть просто провалитися, бажаний ефект може бути досягнутий лише частково, або ви можете постраждати від якихось непередбачених наслідків через неточність у формулюванні бажання. Наприклад, побажання, щоб лиходій помер, може перенести вас у часі до періоду, коли цього лиходія більше не буде серед живих, фактично вилучивши вас із гри.  Подібним чином бажання отримати легендарний магічний предмет або артефакт може миттєво перенести вас у присутність поточного власника предмета.    

Стрес від використання цих чарів для створення будь-якого ефекту, крім дублювання іншого заклинання, послаблює вас. Витримавши цей стрес, кожного разу, коли ви створюєте чари і доки не завершите тривалий відпочинок, ви отримуєте 1к10 некротичних ушкоджень за рівень створюваних чарів. Ці ушкодження неможливо зменшити і їм неможливо запобігти жодним чином. Крім того, ваша Сила падає до 3, якщо вона ще не 3 або нижче, на 2к4 днів. За кожний із цих днів, які ви витрачаєте на відпочинок і займаєтеся лише легкими вправами, час відновлення, що залишився, зменшується на 2 дні. Нарешті, існує 33-відсоткова ймовірність того, що ви більше ніколи не зможете створити **_бажання_**, якщо зазнаєте цього стресу. 
