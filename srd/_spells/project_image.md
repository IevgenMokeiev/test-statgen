---
category: spells
layout: page
tag: Ілюзія
level: 7
classes: bard, wizard
title: Проєкція образу [Project Image]
---

_Ілюзія, 7 рівень; бард, чарівник_    
**Час створення:** 1 дія    
**Відстань:** 500 миль    
**Складові:** В, С, М (ваша маленька копія, зроблена з матеріалів вартістю щонайменше 5 зм)    
**Тривалість:** Концентрація, до 1 дня    

Ви створюєте свою ілюзорну копію, що існує, поки діють чари. Копія може з'явитися у будь-якому місці в межах відстані, яке ви бачили раніше, незалежно від наявних перешкод. Ілюзія виглядає та звучить так само як ви, але вона нематеріальна. Якщо ілюзія отримує будь-які ушкодження, вона зникає, і чари завершуються.    

Ви можете використати дію, щоб переміщувати ілюзію на свою подвійну швидкість, або зробити жест, говорити, чи поводитися, як завгодно. Вона ідеально повторює ваші манери.    

Ви можете бачити її очима та чути її слухом, ніби перебуваєте у її просторі. Бонусною дією в кожен свій хід ви можете перемикатися між своїми чуттями та чуттями ілюзії, і навпаки. Поки ви використовуєте чуття ілюзії, ви осліплені й оглушені відносно свого власного оточення.    

Фізична взаємодія з образом виявляє ілюзію, оскільки предмети проходять крізь неї. Істота, що використовує дію для обстеження образу, може визначити, що це ілюзія, успішною перевіркою Інтелекту (Розслідування) проти КС ваших чарів. Якщо істота розпізнає ілюзію, вона може бачити крізь образ, і будь-які звуки, які він видає, слабнуть для цієї істоти. 
