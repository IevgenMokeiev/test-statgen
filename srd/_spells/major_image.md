---
category: spells
layout: page
tag: Ілюзія
level: 3
classes: bard, sorcerer, warlock, wizard
title: Оживлений образ [Major Image]
---

_Ілюзія, 3 рівень; бард, маг, чаклун, чарівник_    
**Час створення:** 1 дія    
**Відстань:** 120 футів    
**Складові:** В, С, М (трошки овечої вовни)    
**Тривалість:** Концентрація, до 10 хвилин    

Ви створюєте образ предмета, істоти чи якогось іншого видимого феномена, який може вміститися у 20-футовий куб. Образ з'являється у місці, яке ви можете бачити в межах відстані, та існує, поки діють чари. Він виглядає цілком реальним, включно зі звуками, запахами та температурою, відповідною до зображеної речі. Ви не можете створити достатньо жару чи холоду, щоб завдати ушкоджень, звук, достатньо голосний, щоб завдати ушкодження громом чи оглушити істоту, або запах, який призводить до нездужання істоти (подібно до смороду троглодитів).    

Поки ви залишаєтеся в межах відстані для ілюзії, ви можете використовувати дію, щоб змусити образ рухатися в будь-яке інше місце в межах відстані. Коли образ змінює розташування, ви можете змінити його вигляд так, щоб його переміщення виглядало природним. Наприклад, якщо ви створюєте образ істоти та переміщуєте його, ви можете змінити образ так, щоб він виглядав, ніби йде. Так само ви можете змусити ілюзію видавати різні звуки в різний час, наприклад, навіть змусити її підтримувати розмову.    

Фізична взаємодія із образом виявляє, що це ілюзія, оскільки речі можуть проходити наскрізь. Істота, що використовує дію для обстеження образу, може визначити, що це ілюзія, успішною перевіркою Інтелекту (Розслідування) проти КС ваших чарів. Якщо істота розпізнає ілюзію, вона може бачити крізь образ, і всі інші чуттєві якості образу слабнуть для цієї істоти.   

**На вищих рівнях.** Коли ви створюєте ці чари з використанням чарунки 6 рівня або вищої, чари тривають, доки не будуть розвіяні, та не потребують вашої концентрації. 
