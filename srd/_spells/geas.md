---
category: spells
layout: page
tag: Зачарування
level: 5
classes: bard, cleric, druid, paladin, wizard
title: Обітниця [Geas]
---

_Зачарування, 5 рівень; бард, друїд, клірик, маг, паладин_   
**Час створення:** 1 хвилина    
**Відстань:** 60 футів    
**Складові:** В    
**Тривалість:** 30 днів  

Ви віддаєте магічний наказ істоті, яку ви можете бачити в межах відстані, примушуючи її виконати якісь послуги або відмовитися від певних дій або активності залежно від вашого рішення. Якщо істота вас розуміє, вона повинна зробити успішний рятівний кидок Мудрості, інакше стане причарованою вами на час дії чарів. Поки істота вами причарована, вона отримує 5к10 ушкоджень психічною енергією кожен раз, коли діє, прямо порушуючи ваші інструкції, але не більше одного разу за день. На істоту, яка вас не розуміє, ваші чари не мають впливу.    

Ви можете віддати будь-який наказ за власним вибором, крім дій, які точно спричинять смерть. Як тільки ви віддаєте суїцидальний наказ, чари закінчуються. Ви можете завершити чари раніше, використавши дію, щоб скасувати їх. **_Зняття прокляття,_** **_велике відновлення_** чи **_бажання_** також завершують ці чари.   

**На вищих рівнях.**Коли ви створюєте ці чари з використанням чарунки 7 або 8 рівня, тривалість чарів збільшується до 1 року. Коли ви створюєте ці чари з використанням чарунки 9 рівня, чари тривають, поки не будуть завершені одними зі згаданих вище чарів. 
