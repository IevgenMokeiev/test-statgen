---
category: spells
layout: page
tag: Перетворення
level: 8
classes: cleric, druid, wizard
title: Контроль погоди [Control Weather]
---

_Перетворення, 8 рівень; друїд, клірик, маг_    
**Час створення:** 10 хвилин    
**Відстань:** На себе (радіус 5 миль)    
**Складові:** В, С, М (запалений ладан і змішані у воді шматочки землі та дерева)    
**Тривалість:** Концентрація, до 8 годин.     

Ви контролюєте погоду в межах 5 миль, поки діють чари. Ви повинні бути надворі для створення цих чарів. Переміщення до місця, з якого ви не маєте вільного шляху до неба, передчасно закінчує дію цих чарів.    

Коли ви створюєте чари, то змінюєте наявні погодні умови, визначені майстром відповідно до клімату й пори року. Ви можете змінити опади, температуру й вітер. Нові умови починають діяти через 1к4 × 10 хвилин. Щойно це станеться, ви можете знову змінити їх. Коли чари закінчуються, погода поступово повертається до норми.    

Коли ви змінюєте погодні умови, пошукайте наявну умову в наступних таблицях і змініть її ступінь на один вище або нижче. При зміні умов вітру ви можете змінити його напрямок.  

### Опади

| Ступінь | Погодні умови                    |
| ------- | -------------------------------- |
| 1       | Ясно                             |
| 2       | Легка хмарність                  |
| 3       | Хмарність або туман на землі     |
| 4       | Дощ, град або сніг               |
| 5       | Злива, сильний град або завірюха |

### Температура

| Ступінь | Погодні умови   |
| ------- | --------------- |
| 1       | Нестерпна спека |
| 2       | Спекотно        |
| 3       | Тепло           |
| 4       | Прохолодно      |
| 5       | Холодно         |
| 6       | Арктичний холод |

### Вітер

| Ступінь | Погодні умови  |
| ------- | -------------- |
| 1       | Спокійний      |
| 2       | Помірний вітер |
| 3       | Сильний вітер  |
| 4       | Шторм          |
| 5       | Буря           |
