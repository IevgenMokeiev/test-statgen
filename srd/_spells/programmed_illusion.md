---
category: spells
layout: page
tag: Ілюзія
level: 6
classes: bard, wizard
title: Програмована ілюзія [Programmed Illusion]
---

_Ілюзія, 6 рівень; бард, чарівник_   
**Час створення:** 1 дія   
**Відстань:** 120 футів   
**Складові:** В, С, М (трохи овечої вовни та нефритовий пил вартістю щонайменше 25 зм)    
**Тривалість:** Доки не розвіють   

Ви створюєте ілюзію предмета, істоти чи іншого видимого феномена в межах відстані, і ця ілюзія активується, коли виконуються певні умови. До того часу ілюзія непомітна. Ілюзія повинна бути не більшою за 30-футовий куб, і під час чарування ви вирішуєте, як вона поводиться та які звуки видає. Цей програмований виступ може тривати до 5 хвилин.    

Коли настають визначені вами умови, ілюзія проявляється і виконується так, як ви описали. Щойно виступ ілюзії завершується, вона зникає і залишається у стані спокою упродовж 10 хвилин. Після цього її можна активувати знову.    

Умови спрацювання можуть бути загальними або настільки детальними, як ви хочете, хоча вони повинні ґрунтуватися на візуальних або звукових умовах, що виконуються в межах 30 футів від області. Наприклад, ви можете створити ілюзію себе, що з'являється та попереджає інших, хто намагається відчинити двері з пасткою, або ви можете налаштувати ілюзію спрацьовувати, лише коли істота промовляє правильне слово або фразу.    

Фізична взаємодія із образом виявляє ілюзію, оскільки предмети можуть проходити крізь неї. Істота, що використовує дію для обстеження образу, може визначити, що це ілюзія, успішною перевіркою Інтелекту (Розслідування) проти КС ваших чарів. Якщо істота розпізнає ілюзію, вона може бачити крізь образ, і будь-які звуки, які він видає, слабнуть для цієї істоти. 
