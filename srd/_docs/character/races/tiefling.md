---
layout: page
description: Правила та інформація для раси Тифлінів 5-ї версії (5e) SRD (Довідник із документації системи).
title: Тифлін
---

## Риси тифлінів
- - -
Тифліни мають певні спільні риси внаслідок свого пекельного походження.

**Покращення здібностей.** Значення вашого Інтелекту збільшується на 1, а значення вашої Харизми збільшується на 2.

**Вік.** Тифліни дорослішають з тією ж швидкістю, що і люди, але живуть на кілька років довше.

**Світогляд.** Тифліни можуть не мати внутрішньої схильності до зла, але багато з них зрештою завершують шлях саме там. Злі чи ні, незалежна природа визначає хаотичний світогляд більшості тифлінів.

**Розмір.** Тифліни приблизно такого ж розміру й тілобудови, як і люди. Ваш розмір - середній.

**Швидкість.** Ваша базова швидкість ходьби становить 30 футів.

**Темний зір.** Завдяки вашому пекельному походженню, ви маєте кращий зір у темряві та у тьмяному світлі. Ви можете бачити в тьмяному світлі 60 футів від вас, як у яскравому світлі, а в пітьмі - як у тьмяному світлі. У темряві ви не розрізняєте кольори, лише відтінки сірого.

**Пекельна стійкість.** Ви маєте стійкість до ушкоджень вогнем.

**Диявольська спадщина.** Ви знаєте замовляння **_дивотворство_**. Коли ви досягаєте 3-го рівня, за допомогою цієї риси ви можете один раз створити чари **_пекельна відплата_** як чари 2-го рівня, і ця здатність відновлюється, коли ви завершуєте тривалий відпочинок. Коли ви досягаєте 5-го рівня, за допомогою цієї риси ви можете один раз створити чари **_темрява_**, ця здатність відновлюється, коли ви завершуєте тривалий відпочинок. Вашою здібністю для створення чарів є Харизма.

**Мови.** Ви можете говорити, читати й писати спільною та пекельною мовами.
