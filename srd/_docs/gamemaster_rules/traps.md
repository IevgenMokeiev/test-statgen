---
layout: page
description: Правила та описи пасток
title: Пастки
---

Пастки можна знайти майже будь-де. Один помилковий крок у стародавній гробниці може запустити серію гострих лез, які пробивають обладунки та кістки. Нешкідливі на перший погляд ліани, що висять над входом у печеру, можуть схопити й задушити будь-кого, хто пробирається крізь них. Сітка, прихована поміж деревами, може впасти на мандрівників, що йдуть внизу. У фентезійній грі необачні пригодники можуть загинути, бути спаленими живцем чи потрапити під обстріл отруєними дротиками.

Пастка може бути механічною або магічною за природою. **Механічні пастки** включають ями, пастки зі стрілами, падаючі блоки, заповнені водою кімнати та будь-що інше, що потребує механізмів для дії. **Магічні пастки** - це або пастки з магічних пристроїв або з чарів. Пастки з магічних пристроїв ініціюють ефекти заклинань, коли їх активовано. Пастки чарів - це чари, такі як **_захисний гліф_** і **_символ_**, що діють, як пастки.

## Пастки в грі
Коли пригодники натрапляють на пастку, вам потрібно знати, як спрацьовує пастка і що вона робить, а також чи можливо для персонажів виявити пастку, знешкодити чи уникнути її.

### Спрацювання пастки
Більшість пасток спрацьовує, коли істота йде кудись або торкається чогось, що творець пастки хотів захистити. Поширені тригери - це наступання на натискну плиту або фальшиву частину підлоги, смикання за дріт, повертання дверної ручки та використання неправильного ключа в замку. Магічні пастки часто встановлюються так, щоб спрацювати, коли істота входить в область дії або торкається предмета. Деякі магічні пастки (такі як чари **_захисний гліф_**) мають більш складні умови спрацьовування, включно з паролем, що запобігає активації пастки.


### Виявлення та знешкодження пастки
Зазвичай якісь елементи пастки є видимими для ретельного огляду. Персонажі можуть помітити нерівний камінь, що приховує натискну плиту, помітити відблиск світла від дроту розмикання, або маленькі отвори у стінах, звідки вириваються струмені полум'я, або іншим способом виявити щось, що вказує на пастку.

Опис пастки визначає перевірки та КС, необхідні для їх виявлення, знешкодження або й того, й іншого. Персонаж, що активно шукає пастку, може зробити перевірку Мудрості (Сприйняття) проти КС пастки. Ви також можете порівняти КС виявлення пастки зі значенням пасивної Мудрості (Сприйняття) кожного персонажа, щоб визначити, чи хтось із групи міг помітити пастку мимохідь. Якщо пригодники виявляють пастку, перш ніж вона спрацює, вони можуть бути здатні роззброїти її назавжди чи на час, достатній, щоб пройти повз. Ви можете попросити про перевірку Інтелекту (Розслідування) для персонажа, котрий визначає, що саме треба зробити, а потім перевірку Спритності з використанням злодійських інструментів, щоб виконати необхідні дії.

Будь-який персонаж може зробити перевірку Інтелекту (Аркана), щоб виявити чи роззброїти магічну пастку, на додачу до інших перевірок, зазначених в описі пастки. КС є однаковими незалежно від застосованої перевірки. Крім того, **_розвіювання магії_** має шанс знешкодити більшість магічних пасток. Опис магічної пастки вказує КС для перевірок здібностей, який треба виконати для **_розвіювання магії_**.

У більшості випадків опис пастки достатньо зрозумілий, щоб ви могли визначити, наскільки добре персонаж визначив та знешкодив пастку. Як і в багатьох ситуаціях, ви не повинні дозволяти кидку кістки переважати над розумною грою та добрим плануванням. Керуйтеся здоровим глуздом, спираючись на опис пастки, щоб визначити, що сталося. Жодна конструкція пастки не може передбачити усі можливі дії, до яких вдадуться персонажі.

Ви можете дозволити персонажу виявити пастку без перевірки здібності, якщо дія чітко виявить наявність пастки. Наприклад, якщо персонаж піднімає килимок, під яким схована натискна пластина, то персонаж знайшов спусковий механізм, і жодна перевірка не потрібна.

Знешкодження пасток може бути трохи складнішим. Уявіть скриню скарбів із пасткою. Якщо скриню відкрити, не потягнувши спершу за дві ручки по боках, механізм усередині вистрілить у того, хто стоїть перед скринею, градом отруйних стріл. Оглянувши скриню та зробивши кілька перевірок, персонажі невпевнені щодо пастки. Замість того, щоб просто відкрити скриню, вони виставляють перед нею щит і відкривають скриню металевим прутом із безпечної відстані. У цьому випадку пастка спрацьовує, але град голок безпечно влучає у щит.

Пастки часто розроблені з механізмами, які дозволяють їх знешкодити або обійти. Розумні монстри, що розставляють пастки навколо своїх лігв, повинні якось проходити пройти повз ці пастки, не завдаючи собі шкоди. Такі пастки можуть мати приховані важелі, що знешкоджують пусковий механізм, або секретні двері можуть приховувати прохід, якій веде в обхід пастки.

### Ефекти пасток
Ефекти пасток можуть варіюватися від просто незручних до смертельних, використовувати такі елементи, як стріли, шипи, леза, отруту, токсичний газ, спалахи вогню та глибокі ями. Найбільш смертоносні пастки поєднують кілька елементів, щоб убити, поранити, стримати або відігнати геть істоту, якій не пощастило наткнутися на пастку. Опис пастки визначає, що відбувається, коли вона спрацьовує.

Бонус атаки пастки, КС ряткидків, щоб протидіяти ефектам, та ушкодження, яких вона завдає, можуть варіюватися залежно від тяжкості пастки. Користуйтеся таблицями "КС рятунків та бонуси атаки пасток" та "Тяжкість ушкоджень за рівнем" для визначення, до якого з трьох рівнів складності належить пастка.

Пастка, яка задумувалася для **відлякування**, навряд чи вб'є або серйозно травмує персонажів зазначеного рівня, тоді як **небезпечна** пастка найімовірніше завдасть тяжких ушкоджень (і, можливо, вб'є) персонажів зазначеного рівня. **Смертельна** пастка, імовірно, уб'є персонажів зазначеного рівня.

#### КС рятунку та бонус атаки пастки

| Небезпека пастки | КС ряткидка | Бонус атаки   |
| ---------------- | ----------- | ------------- |
| Відлякувальна    | 10-11       | від +3 до +5  |
| Небезпечна       | 12-15       | від +6 до +8  |
| Смертельна       | 16-20       | від +9 до +12 |

#### Тяжкість ушкоджень за рівнем

| Рівень персонажа | Відлякувальна | Небезпечна | Смертельна |
| ---------------- | ------------- | ---------- | ---------- |
| 1-4              | 1к10          | 2к10       | 4к10       |
| 5-10             | 2к10          | 4к10       | 10к10      |
| 11-16            | 4к10          | 10к10      | 18к10      |
| 17-20            | 10к10         | 18к10      | 24к10      |


### Комплексні пастки
Комплексні пастки діють як і звичайні, однак після активації вони виконують серію дій кожного раунду. Комплексна пастка перетворює процес подолання пастки на щось подібне до бойової сутички.

Коли активовано комплексну пастку, киньте ініціативу. Опис пастки включає бонус ініціативи. У свій хід пастка активується знову, часто виконуючи дію. Вона може робити послідовні атаки проти зловмисників, створювати ефекти, які змінюються з часом, або створювати інший динамічний виклик. Так чи так, комплексну пастку можна виявити та знешкодити або обійти звичайними способами.

Наприклад, пастка, яка поступово заливає кімнату водою, краще працює як комплексна пастка. У хід пастки рівень води піднімається. Після кількох раундів кімнату повністю затоплено.

## Зразки пасток
Представлені тут магічні та механічні пастки відрізняються за смертоносністю та представлені в алфавітному порядку.

### Зруйнований дах
_Механічна пастка_

У цій пастці використовується сполучний дріт, який вибиває опори з-під нестабільної частини стелі.

Сполучний дріт розташований на висоті 3 дюймів над підлогою й тягнеться між двома опорними балками. КС для виявлення дроту 10. Успішна перевірка Спритності з використанням злодійських інструментів з КС 15 безпечно знешкоджує дріт. Персонаж без злодійських інструментів може зробити цю перевірку із перешкодою, якщо використовуватиме гостру зброю чи інший гострий інструмент. Якщо перевірка невдала, пастка спрацьовує.

Будь-хто, хто оглядає балки, може легко визначити, що вони тільки вклинені під стелю. Дією персонаж може вибити балку, спричинивши цим спрацювання пастки.

Стеля над сполучним дротом у поганому стані, і будь-хто, хто оглядає її, може сказати, що існує ризик обвалу.

Коли пастка спрацьовує, нестабільна стеля обвалюється. Будь-яка істота в області під нестабільною секцією повинна зробити ряткидок Спритності з КС 15, отримуючи 22 (4к10) дробильних ушкоджень у випадку невдачі або половину цих ушкоджень за умови успіху. Щойно пастка спрацювала, підлога у цій області засипається уламками й стає важкопрохідною місцевістю.

### Падаюча сітка
_Механічна пастка_

Ця пастка використовує сполучний дріт, щоб вивільнити підвішену під стелею сітку.

Сполучний дріт розташований на висоті 3 дюймів від підлоги й тягнеться між двома колонами або деревами. Сітка прихована павутинням або кронами дерев. КС для виявлення дроту 10. Успішна перевірка Спритності з використанням злодійських інструментів з КС 15 безпечно знешкоджує дріт. Персонаж без злодійських інструментів може зробити цю перевірку із перешкодою, якщо використовуватиме гостру зброю чи інший гострий інструмент. Якщо перевірка невдала, пастка спрацьовує.

Коли пастка спрацьовує, сітка падає, накриваючи область розміром 10 на 10 футів. Ті, хто перебуває у цій області, скуті сіткою, а ті з них, хто провалив ряткидок Сили з КС 10, також збиті з ніг. Істота може використати свою дію та зробити перевірку Сили з КС 10, щоб звільнити себе чи іншу істоту в межах досяжності. Сітка має КЗ 10 та 20 пунктів здоров'я. Завдання 5 рубаних ушкоджень сітці (КЗ 10) руйнує її на площі 5 кв. футів, звільняючи істоту, яка була під цією частиною сітки.

### Вогнедишна статуя
_Магічна пастка_

Ця пастка активується, коли зловмисник ступає на приховану натискну пластину, вивільняючи магічний спалах вогню з найближчої статуї. Статуя може бути будь-чим, включно з драконом чи магом, який створює чари.

Щоб помітити пластину, а також слабкі сліди обпалення на підлозі та стінах, треба пройти перевірку з КС 15. Чари чи інший ефект, який може відчути присутність магії, такі як чари **_виявлення магії_**, розкривають ауру магії втілення навколо статуї.

Пастка активується, коли на натискну пластину тисне більш як 20 фунтів ваги, що змушує статую випустити 30-футовий конус полум'я. Кожна істота у вогні повинна зробити рятівний кидок Спритності з КС 13, отримуючи 22 (4к10) ушкоджень вогнем у випадку невдачі або половину цих ушкоджень за умови успіху.

Вклинення залізного шипа чи іншого предмета під натискну пластину запобігає активації пастки. Успішні чари **_розвіювання магії_** (КС 13), створені на статую, знищують пастку.

### Ями
_Механічна пастка_

Тут представлено чотири основні види пасток-ям.

**Проста яма.** Проста яма-пастка - це яма, викопана в землі. Яма накрита великим полотном, закріпленим на краях ями та замаскованим брудом та сміттям.

КС для виявлення ями 10. Будь-хто, наступивши на полотно, падає разом з ним у яму, отримуючи ушкодження залежно від глибини ями (зазвичай 10 футів, але деякі ями глибші).

**Прихована яма.** Укриття цієї ями виготовлене з матеріалу, ідентичного до підлоги навколо неї.

Успішна перевірка Мудрості (Сприйняття) з КС 15 виявляє відсутність слідів ходьби над частиною підлоги, що утворює укриття ями. Необхідна успішна перевірка Інтелекту (Розслідування) з КС 15 для підтвердження, що підозріла ділянка підлоги насправді приховує яму.

Коли істота ступає на укриття, воно відчиняється, як люк, і зловмисник провалюється у яму внизу. Ями зазвичай 10 або 20 футів завглибшки, але можуть бути глибшими.

Щойно яму-пастку виявлено, можна вклинити залізний шип або подібний предмет між укриттям і навколишньою підлогою так, щоб запобігти відкриванню люка, роблячи перехід крізь цю ділянку безпечним. Люк можна утримувати закритим магічно чарами **_арканний замок_** або подібною магією.

**Замкнута яма.** Ця яма-пастка ідентична до прихованої ями з однією ключовою відмінністю: люк, що приховує пастку, має пружину. Після того, як істота впала в яму, люк закривається, блокуючи жертву всередині.

Необхідна успішна перевірка Сили з КС 20, щоб відкрити люк. Або люк можна розбити. Персонаж у ямі може спробувати знешкодити пружинний механізм ізсередини перевіркою Спритності з використанням злодійських інструментів із КС 15, за умови, що механізм доступний ізсередини ями і персонаж може його бачити. В окремих випадках механізм (зазвичай прихований неподалік за таємними дверцятами) відкриває яму.

**Яма із шипами.** Ця яма-пастка - проста, прихована або замкнута - з загостреними дерев'яними або залізними шипами на дні. Істота, що впала в яму, отримує 11 (2к10) колотих ушкоджень від шипів на додачу до ушкоджень від падіння. У більш підступних версіях пастки шипи змазані отрутою. У такому випадку будь-хто, отримавши колоті ушкодження від шипів, повинен також зробити рятівний кидок Статури з КС 13, отримуючи 22 (4к10) ушкоджень отрутою у випадку невдачі або половину цих ушкоджень за умови успіху.

### Отруйні дротики
_Механічна пастка_

Коли істота ступає на натискну пластину, дротики із отруєними наконечниками вистрілюють із підпружинених або стиснутих трубок, майстерно вбудованих у навколишні стіни. Область може включати кілька натискних пластин, кожна з яких запускає власний набір дротиків.

Крихітні отвори в стінах вкриті пилом і павутинням або ж уміло приховані серед барельєфів, муралів чи фресок, які прикрашають стіни. КС для їх виявлення 15. Завдяки успішній перевірці Інтелекту (Розслідування) з КС 15 персонаж може зробити висновок про існування натискної пластини на підставі відмінностей у кладці та камені, використаних для її створення, порівняно з навколишньою підлогою. Вклинення залізного шипа чи іншого предмета під натискну пластину запобігає активації пастки. Забивання отворів тканиною або воском запобігає вистрілюванню прихованих всередині дротиків.

Пастка активується, випускаючи чотири дротики, коли на натискну пластину тисне більш як 20 фунтів ваги. Кожен дротик виконує дистанційну атаку з бонусом +8 проти випадкової цілі в межах 10 футів від натискної пластини (зір не має значення для цього кидка атаки). (Якщо в області немає мішеней, дротики ні в що не влучають). Ціль, у яку влучили, отримує 2 (1к4) колотих ушкоджень і повинна зробити рятівний кидок Статури з КС 15, отримуючи 11 (2к10) ушкоджень отрутою у випадку невдачі або половину цих ушкоджень за умови успіху.

### Отруєна голка
_Механічна пастка_

Отруєна голка схована у замку скрині зі скарбами, чи в чомусь іншому, що істота може відкрити. Якщо відкрити скриню без відповідного ключа, голка вискочить і занесе отруту.

Коли пастка спрацьовує, голка висувається на 3 дюйми прямо із замка. Істота у межах досяжності отримує 1 колоте ушкодження і 11 (2к10) ушкоджень отрутою, а також повинна зробити рятівний кидок Статури з КС 15, або буде отруєна упродовж 1 години.

Успішна перевірка Інтелекту (Розслідування) з КС 20 дозволяє персонажу визначити наявність пастки завдяки змінам, зробленим у замку заради розміщення голки. Успішна перевірка Спритності з використанням злодійських інструментів з КС 15 знешкоджує пастку шляхом витягання голки із замка. Невдала спроба відкрити замок активує пастку.

### Куля, що котиться
_Механічна пастка_

Коли на натискну пластину цієї пастки тисне вага 20 футів або більше, у стелі відкривається прихований люк, вивільняючи кулю із твердого каменю діаметром 10 футів.

Успішна перевірка Мудрості (Сприйняття) з КС 15 дозволяє персонажу помітити люк та натискну пластину. Обшук підлоги із успішною перевіркою Інтелекту (Розслідування) з КС 15 виявляє зміни у кладці та камені, які видають наявність натискної пластини. Такий самий чек для обстеження стелі визначає зміни у кам'яній кладці, що викривають наявність люка. Вклинення залізного шипа чи іншого предмета під натискну пластину запобігає активації пастки.

Активація кулі вимагає від усіх присутніх персонажів кидка ініціативи. Куля робить цей кидок із бонусом +8. У свій хід куля котиться по прямій лінії на 60 футів. Куля може переміщуватися крізь простір істот, і істоти можуть переміщуватися крізь простір кулі, вважаючи його важкопрохідною місцевістю. Щоразу, коли куля проходить крізь простір істоти або істота входить у простір кулі, що котиться, істота повинна зробити рятівний кидок Спритності з КС 15 або отримає 55 (10к10) дробильних ушкоджень та буде збита з ніг.

Куля зупиняється, коли вдаряється об стіну або подібний бар'єр. Вона не може обходити кути, але кмітливі будівники підземель подбали про плавні, вигнуті повороти до сусідніх коридорів, щоб куля продовжувала котитися.

Істота в межах 5 футів від кулі може спробувати дією загальмувати кулю перевіркою Сили з КС 20. За успішної перевірки швидкість кулі знижується на 15 футів. Якщо швидкість кулі знижується до 0, вона перестає котитися і більше не становить загрози.

### Сфера знищення
_Магічна пастка_

Магічна, непроглядна темрява заповнює роззявлену пащу кам'яного обличчя, висіченого в стіні. Паща майже кругла і має діаметр 2 фути. З неї не виходить жодного звуку, жодне світло не може освітити, що всередині неї, а будь-що, вкинуте в пащу, негайно знищується.

Успішна перевірка Інтелекту (Аркана) з КС 20 виявляє, що паща містить **_сферу знищення_**, яку неможливо контролювати чи перемістити. В усьому іншому вона ідентична до звичайної **_сфери знищення._**

Деякі версії пастки включають причарування на кам'яному обличчі, так що певні істоти відчувають непереборне бажання наблизитися та залізти всередину. Цей ефект схожий на аспект **_симпатії_** чарів **_антипатія/симпатія_**. Успішні чари **_розвіювання магії_** (КС 18) знімають це причарування.
