---
layout: page
description: Правила використання бонусу майстерності
title: Бонус майстерності
---

Персонажі мають бонус майстерності, що визначається рівнем. Монстри також мають цей бонус, включений до їхніх блоків статистики. Бонус використовується у правилах про перевірки здібностей, рятівні кидки та кидки атаки.

Бонус майстерності не можна додати до кидка кістки чи іншого значення більш як один раз. Наприклад, якщо два різних правила говорять, що ви можете додати бонус майстерності до рятівного кидка Мудрості, під час цього кидка ви все одно додаєте цей бонус тільки один раз.

Іноді ваш бонус майстерності може бути збільшений або зменшений (наприклад, подвоєний або половинний), перш ніж ви його застосуєте. Наприклад, особливість пройдисвіта Експертиза подвоює бонус майстерності для певних перевірок здібностей. Якщо обставини пропонують вам застосувати бонус майстерності більше ніж один раз для одного кидка, ви все одно застосовуєте його один раз, і множите або ділите теж тільки один раз.

Так само, якщо особливість чи ефект дозволяє вам помножити бонус майстерності під час перевірки здібності, до якої ви звичайно не додаєте цей бонус, ви все одно не додаєте бонус до перевірки. Для таких перевірок ваш бонус майстерності складає 0, тому що множення нуля на будь-яке значення дає 0. Наприклад, якщо вам бракує майстерності в Історії, ви не отримуєте привілеїв від особливості, яка дозволяє подвоїти бонус майстерності, коли ви робите перевірку Інтелекту (Історія).

Загалом, ви не множите бонус майстерності для атак чи рятівних кидків. Якщо особливість або ефект дозволяє вам так зробити, діють ті самі правила.
