Описи різних фентезійних та історичних пантеонів

# Фентезійно-історичні пантеони
Кельтські, єгипетські, грецькі та північні пантеони є фентезійними тлумаченнями історичних релігій, сформованих у нашому світі в древні часи. Вони включають божеств, як найбільш прийнятні для використання у грі, відділені від їхнього історичного контексту в реальному світі та об'єднані в пантеони, що слугують потребам гри.

## Кельтський пантеон
Кажуть, що в серці кожної душі ховається щось дике — місце, що тріпоче від крику гусей уночі, від шепоту вітру крізь сосни, до несподівано червоної гілочки омели на дубі - і це те саме місце, де живуть кельтські боги. Вони скочили зі струмків та річок, їхня могутність підживлюється силою дуба і красою лісів та верескових полів. Коли перший лісовий мешканець зважився назвати на ім'я побачене в стовбурі дерева обличчя чи почутий у струмку голос, ці боги викликали себе до буття.

Кельтським богам частіше служать друїди, ніж клірики, оскільки вони тісно пов’язані з силами природи, яких так поважають друїди.

## Грецький пантеон
Боги Олімпу проявляються в ніжному набігу хвиль на берег і розкотах грому серед закутаних у хмари вершин. Густі населені кабанами ліси та вкриті оливковими паростками схили зберігають докази їхнього перебування. Усі аспекти природи відгукуються їхньою присутністю, і вони також знайшли своє місце у серцях людей.

## Єгипетський пантеон
Ці боги - молода династія старовинної божественної сім'ї, спадкоємці правителів всесвіту та прихильників божественного принципу Ма'ат - фундаментального закону істини, справедливості, закону та порядку, що ставить богів, смертних фараонів та звичайних чоловіків і жінок на належні місця у світі.

Єгипетський пантеон незвичайний тим, що має трьох богів, відповідальних за смерть, кожен із власним світоглядом. Анубіс - законний нейтральний бог потойбічного життя, який судить душі мертвих. Сет - хаотичний злий бог вбивств, можливо, найвідоміший через убивство свого брата Осіріса. І Нефтида - хаотична добра богиня скорботи.

## Скандинавський пантеон
Там, де засніжені пагорби переходять в крижані фіорди; де на пляж витягують човни; де льодовики то наступають, то відступають, - там землі вікінгів, батьківщина скандинавського пантеону. Цей клімат суворий, і він закликає до суворого життя. Воїнам цих земель довелося пристосуватися до таких умов, щоб вижити, однак вони не надто змінилися під впливом потреб середовища. З огляду на необхідність постійно шукати їжу та багатства, дивно, як смертним вдалося уцілити аж так добре. Їхні сили відображають потребу цих воїнів у сильному лідері та рішучих діях. Саме тому вони бачили своїх божеств у кожному вигині річки, чули у гуркоті грому та тріску льодовиків, відчували їхній запах у димі палаючих осель.

Скандинавський пантеон включає дві основні сім'ї: Аси (боги війни та долі) і Вани (боги плодючості та процвітання). Хоч раніше вони були ворогами, обидві родини тепер діють у тісному союзі проти спільного ворога - велетнів (включно з богами Сурт та Трим).

### Кельтські божества

<div class="table-wrapper" markdown="block">

| Божество                                          | Світогляд | Пропоновані домени | Символ                               |
| ------------------------------------------------- | --------- | ------------------ | ------------------------------------ |
| Дагда, бог погоди і посівів                       | ХД        | Природа, Обман     | Киплячий казан або щит               |
| Араун, бог життя і смерті                         | НЗ        | Життя, смерть      | Чорна зірка на сірому тлі            |
| Беленус, бог сонця, світла і тепла                | НД        | Світло             | Сонячний диск та встановлене каміння |
| Бригантія, богиня річок і худоби                  | НД        | Життя              | Пішохідний місток                    |
| Діанкехт, бог медицини та зцілення                | ЗД        | Життя              | Перехрещені гілки дуба та омели      |
| Дунатіс, бог гір та вершин                        | Н         | Природа            | Червона скеля з сонцем на вершині    |
| Гобніу, бог ковалів і зцілення                    | НД        | Знання, Життя      | Велетенський молот над мечем         |
| Луг, бог мистецтв, подорожей і торгівлі           | ХН        | Знання, життя      | Пара довгих рук                      |
| Мананнан Мак Лір, бог океанів і морських створінь | ЗН        | Природа, буря      | Хвиля білої води на зеленому тлі     |
| Мет Матонві, бог магії                            | НЗ        | Знання             | Посох                                |
| Морріган, богиня битви                            | ХЗ        | Війна              | Два схрещені списи                   |
| Нуада, бог війни і воїнів                         | Н         | Війна              | Срібна рука на чорному тлі           |
| Огма, бог мови та письма                          | НД        | Знання             | Розгорнутий сувій                    |
| Сильванус, бог природи і лісів                    | Н         | Природа            | Літній дуб                           |

  </div>
  
### Грецькі божества

<div class="table-wrapper" markdown="block">

| Божество                                  | Світогляд | Пропоновані домени    | Символ                          |
| ----------------------------------------- | --------- | --------------------- | ------------------------------- |
| Зевс, бог неба, правитель богів           | Н         | Буря                  | Кулак зі жмутом блискавок       |
| Афродіта, богиня кохання та краси         | ХД        | Світло                | Морська мушля                   |
| Аполлон, бог світла, музики та зцілення   | ХД        | Знання, життя, світло | Ліра                            |
| Арес, бог війни та чвар                   | ХЗ        | Війна                 | Спис                            |
| Артеміда, богиня полювання і дітородження | НД        | Життя, природа        | Лук і стріла на місячному диску |
| Атена, богиня мудрості та цивілізації     | ЗД        | Знання, війна         | Сова                            |
| Деметра, богиня сільського господарства   | НД        | Життя                 | Кобиляча голова                 |
| Діоніс, бог радості та вина               | ХН        | Життя                 | Тирс (посох, увінчаний шишкою)  |
| Аїд, бог підземного світу                 | ЗЗ        | Смерть                | Чорний баран                    |
| Геката, богиня магії та місяця            | ХЗ        | Знання, обман         | Місяць, що заходить             |
| Гефест, бог ковальства і ремесел          | НД        | Знання                | Молот і ковадло                 |
| Гера, богиня шлюбу та інтриг              | ХН        | Обман                 | Віяло з павичевого пір'я        |
| Геркулес, бог сили і пригод               | ХД        | Буря, війна           | Голова лева                     |
| Гермес, бог подорожі та торгівлі          | ХД        | Обман                 | Кадуцей (крилатий посох і змії) |
| Гестія, богиня дому і сім'ї               | НД        | Життя                 | Домашнє вогнище                 |
| Ніка, богиня перемоги                     | ЗН        | Війна                 | Крилата жінка                   |
| Пан, бог природи                          | ХН        | Природа               | Сиринкс (флейта Пана)           |
| Посейдон, бог моря і землетрусів          | ХН        | Буря                  | Тризуб                          |
| Тіхе, богиня доброї вдачі                 | Н         | Обман                 | Червона пентаграма              |

  </div>
  
### Єгипетські божества

<div class="table-wrapper" markdown="block">

| Божество                                     | Світогляд | Пропоновані домени  | Символ                             |
| -------------------------------------------- | --------- | ------------------- | ---------------------------------- |
| Ра-Хорахті, бог сонця, правитель богів       | ЗД        | Життя, світло       | Сонячний диск, оточений змією      |
| Анубіс, бог суду й смерті                    | ЗН        | Смерть              | Чорний шакал                       |
| Апеп, бог зла, вогню і змій                  | НЗ        | Обман               | Полум'яна змія                     |
| Баст, богиня кішок і відплати                | ХД        | Війна               | Кішка                              |
| Бес, бог удачі та музики                     | ХН        | Обман               | Зображення потворного бога         |
| Хатхор, богиня любові, музики та материнства | НД        | Життя, світло       | Голова корови з місячним диском    |
| Імхотеп, бог ремесел та медицини             | НД        | Знання              | Ступінчата піраміда                |
| Ісіда, богиня родючості та магії             | НД        | Знання, життя       | Анкх і зірка                       |
| Нефтида, богиня смерті і горя                | ХД        | Смерть              | Роги навколо місячного диску       |
| Осіріс, бог природи і підземного світу       | ЗД        | Життя, природа      | Гак і ціп                          |
| Птах, бог ремесел, знан і таємниць           | ЗН        | Знання              | Бик                                |
| Сет, бог темряви та пустельної бурі          | ХЗ        | Смерть, буря, обман | Кобра, що звивається               |
| Себек, бог води і крокодилів                 | ЗЗ        | Природа, буря       | Голова крокодила з рогами і пір'ям |
| Тот, бог знань та мудрості                   | Н         | Знання              | Ібіс                               |

  </div>
  
### Скандинавські божества

<div class="table-wrapper" markdown="block">

| Божество                              | Світогляд | Пропоновані домени | Символ                              |
| ------------------------------------- | --------- | ------------------ | ----------------------------------- |
| Одін, бог знань і війни               | НД        | Знання, війна      | Спостережливе синє око              |
| Егір, бог моря і бурі                 | НЗ        | Буря               | Бурхливі океанські хвилі            |
| Бальдр, бог краси та поезії           | НД        | Життя, світло      | Прикрашена самоцвітами срібна чаша  |
| Форсеті, бог правосуддя і права       | Н         | Світло             | Голова бородатого чоловіка          |
| Фрей, бог плодючості та сонця         | НД        | Життя, світло      | Світло-блакитний дворучний меч      |
| Фрея, богиня родючості й кохання      | НД        | Життя              | Сокіл                               |
| Фріґґа, богиня народження і родючості | Н         | Життя, світло      | Кішка                               |
| Геймдал, бог пильності й вірності     | ЗД        | Світла, війна      | Скручений музичний ріг              |
| Гель, богиня підземного світу         | НЗ        | Смерть             | Жіноче обличчя, гниле з одного боку |
| Гермод, бог удачі                     | ХН        | Обман              | Крилатий сувій                      |
| Локі, бог злодіїв і обману            | ХЗ        | Обман              | Полум'я                             |
| Ньйорд, бог моря і вітру              | НД        | Природа, буря      | Золота монета                       |
| Од, бог світла і сонця                | ХД        | Світла             | Сонячний диск                       |
| Сіф, богиня війни                     | ХД        | Війна              | Піднесений меч                      |
| Скаді, бог землі та гір               | Н         | Природа            | Гірська вершина                     |
| Сурт, бог вогняних гігантів і війни   | ЗЗ        | Війна              | Полум'яний меч                      |
| Тор, бог бур і грому                  | ХД        | Буря, війна        | Молот                               |
| Трім, бог морозних гігантів і холоду  | ХЗ        | Війна              | Біла двобічна сокира                |
| Тюр, бог мужності та стратегії        | ЗН        | Знання, війна      | Меч                                 |
| Улль, бог полювання і зими            | ХН        | Природа            | Довгий лук                          |

  </div>
